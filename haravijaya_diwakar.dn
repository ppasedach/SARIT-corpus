kaavyamaalaa|

mahaakaviraajaanaka"sriiratnaakarapra.niita.m

haravijayam|

raajaanaka"sriimadalakak.rtena vi.samapadodyotaabhidhena .tippa.nena
sametam|

prathama.h sarga.h|

ka.n.tha"sriya.m kuvalayastabakaabhiraama-

daamaanukaarivika.tacchavikaalakuu.taam|

vibhratsukhaani di"sataadupahaarapiita-

dhuupotthadhuumamalinaamiva dhuurja.tirva.h||1||

j.rmbhaavikaasitamukha.m nakhadarpa.naanta-

raavi.sk.rtapratimukha.m guro.sagarbham|

%P.3

ruupa.m punaatu janitaaricamuuvimar"sa-

mudv.rttadaityavadhanirvaha.na.m harerva.h||2||

paryantavartiparipaa.n.durapatrapa"nkti-

padmaasanaasanaku"se"sayako.sacakram|

yu.smaanpunaatu
dadhaduddhatadugdhasindhuviiciccha.taavalayitaamara"sailaliilaam||3||

astyunnate surasarijjaladhaavyamaana-

bhaage navaarkaruci mandara"saila"s.r"nge|

jyotsnaavatiiti nagarii bhuvanatrayaika-

bhuu.saa v.r.saa"nka"sirasiiva "sa"saa"nkalekhaa||4||

yasyaa.m ni"saasu gagana.m navapadmaraaga-

sadmaprabhaaru.nitamadhyagatendulekham|

vak.so n.rsi.mhanakharairasuraadhipasya

saas.rkcha.ta.m vi.samabhinnavaacakaasti||5||

%p.4

jyotiira"saa"smabhavanaajiradugdhasindhu-

ratyunmi.satpracuratu"ngamariiiviici.h|

vaataayanasthitavadhuuvadanendubimba-

sa.mdar"sanaadani"samullasatiiva yasyaam||6||

ga.n.dasthalii.h saghanagharmajalaa rate.su

lagnaavata.msakusumacyutakesaraagraa.h|

abhyaapatanmadanamaarga.napu"nkhapak.sa-

pak.smaakulaa iva dadhu.h pramadaa"sca yasyaam||7||

siimantiniijanamana.hsu samaadhibha"nga-

kopaanalena ciradagdhamapiindumaule.h|

utthaapayanmadanamaa"su karairvibhaati

yasyaa.m himaa.m"suravalambitajaalamaarga.h||8||

yasyaa.m rate.su p.rthupiinanitambabimba-

"sobhaa sphuradda"sanapa"nktik.r"saa"ngaya.s.ti.h|

%p.5

kuurmiiva pu.spadhanu.sa.h priyapaa.nijaagra-

ko.naavamar"samadhurakva.nitaa"nganaasiit||9||

yatrendraniilabhavana.m p.rthupadmaraaga-

vaataayanairubhayapaar"svagatairvibhaati|

baa.naasurasya haricakraviluunabaahu-

muulavra.nairiva vapu.h k.satajaccha.taardrai.h||10||

klaanti.m rataantajanitaa.m "slathayanti yatra

maa.nikyamandiragavaak.sapathapravi.s.taa.h|

abhyar.navartisuranirjhari.niitara"nga-

bha"ngaanusaara"si"siraa maruto '"nganaanaam||11||

ga.n.dasthalapratimita.m sud.r"saa.m sacihna-

ma"svetatendu"sakala.m rajanii.su yasyaam|

jyaaghaatapaataki.na"saaritamiinaketu-

nyaasiik.rtaacchama.nikha.n.datalaayamaanam||12||

yasyaama"sa"nki.sata "sa.mkara"sekharendu-

sa.mdar"sanotsukatayopagata.m suraughaa.h|

jyotiirase.s.takacitaambaracumbidiipra-

vapraprabhaabharanibhena ca dugdhasindhu.h||13||

lak.smiirna yaa.m bhavanamaanasasa.mnive"sa-

ha.msiibhirujjvalavilaasagatikramaabhi.h|

%p.6

striibhiryutaa.m sama.ninuupurajhaa.mk.rtaabhi-

rujjhaa.mcakaara jha.saketanajhallariibhi.h||14||

yasyaa.m ni"saasu ruttiraagurudhuupadhuuma-

kalmaa.sita.m "sa"sabh.rta.h karacakravaalam|

"sli.yadgavaak.sakaladhautakavaa.tapa.t.ta-

sa.mda.m"salagnaki.nalekhamivaiti lak.smiim||15||

"sayyaag.rha.m suratakelivimarda"siir.na-

kar.naavata.msavikacotpalapatrakha.n.dai.h|

yatraa"nganaa dalayata.h kusumaayudhasya

bhagnai.h k.rpaa.na"sakalairiva kiir.namaasiit||16||

yasyaa.m saliilamasitaaguruudhuupadhuuma-

da.n.daa gavaak.savivarodarata.h prasastru.h|

aasannacandrakarabha"ngabhiyaandhakaara-

hastaa iva sphuritadiirgha"sikhaa"nguliikaa.h||17||

raagaanuvandhipari.naamada"saavamar"sa-

"suunyaabhiraamanavayauvanapallavaabhi.h|

kalpadrumavratatibhi.h kanakaadriku~nja-

viithiiva yaa purapura.mdhribhiraababhaase||18||

%p.7

vaiduuryapa.t.tagha.titaararibhirni"saasu

duuraadapaav.rtamukhairiva d.r"syamaanai.h|

dvaarairbibharti pihitairapi yatra lak.smii-

mabhra.mka.saa pratidi"sa.m ma.niharmyapa"nkti.h||19||

yasyaa.m smara.h satatasa.mnihite 'pi candra-

cuu.daama.nau vasati paurapura.mdhridehe|

nirmuktabhiitiradhiruu.dhaka.taak.sabaa.na-

tadbhuu"saraasanasahasrak.rtaatmarak.sa.h||20||

krii.daabjinii.su na daridrati saandracandra-

ra"smiccha.taapa.talapaa.talitaani kaantyaa|

bibhranti manmathamata"ngajadantako.sa-

sa.mvaaditaa.m kuvalayaani ni"saasu yasyaam||21||

maa.nikyatora.namaduuravilambamaana-

tigmaa.m"sukuubaritura"nga"sariirabhaabhi.h|

yatra k.sa.na.m haritapallavanirmitaabhi-

raabhaatya"suunyamiva vandanamaalikaabhi.h||22||

yasyaa.m bhare.na galatastaru.niimukhendu-

laava.nyakaantibi.saraam.rtanirjharasya|

a.t.taalasaalavalaya.m vika.taalavaala-

liilaa.m vi.dambayati cumbitabhaanubimbam||23||

%p.8

vyaktiik.rtaavayavacandrakalaabiraama-

ruupaa haranti h.rdaya.m hari.naayataak.sya.h|

yatronmi.sanmadhuramugdhavidagdhahaava-

bhaavaanubandhikusumaayudhasaudhahaasaa.h||24||

yasyaa.m niketanalinii.su ca lauhitiika-

sopaanapa.t.tarucivicchuritaantaraalaa.h|

lak.smiimataani.suramandaruca.h priyaaya

bandiik.rtendukira.naa iva padmakha.n.daa.h||25||

maa.nikyakha.n.dakhacitaa.h suramandire.su

yasyaa.m cakaasati vipaa.talatatprabhaabhi.h|

aali"ngitaa.h "sikharako.tivipaa.titaabhra-

saudaaminiibhiriva kaa~ncanaketuda.n.daa.h||26||

yasyaa.m vrajatyadhini"siithini kaantave"sma

liilaag.rhiitavikacotpalapaa.nipadma.h|

vaibhaavare.na rabhasattimire.na datta-

hastaavalambana ivaasta pura.mdhriloka.h||27||

%p.9

aakrii.dataamarasiniijalayantrama~nju-

naada.h kramaanugatakai"sikamadhyama"srii.h|

utka.mdharastimitapaadavidhuutapak.sa-

maakar.nyate bhavanaha.msaga.nena yasyaam||28||

yatraa"smagarbhakamayuukha"sikhaaprakaa"sa-

"syaamiik.rtaa bhavanapu.skari.niita.te.su|

ceto haranti pari.naami ciropabhukta-

"sevaalasa.mhatirasaa iva ha.msayuuthaa.h||29||

yasyaa.m harinma.nivinirmitaharmyara"smi-

lii.dhodaraa.h pratidi"sa.m ni"si taarakaudhaa.h|

udbhinnakomalaku"saa"nkurako.tilagna-

nai"sodabindupa.tala"sriyamaalili"ngu.h||30||

laava.nyanirbharapura.mdhrimukhaavadhuuta-

cchaayo dadhatkalu.sataa.m h.rdayena yasyaam|

indurni"saasu ma.niku.t.timabimbyamaana-

muurticchalena vi"satiiva rasaatalaanta.h||31||

praata"scakaasati g.rhodaraku.t.timaagra-

vik.siptaratnakusumaprakaraavakiir.naa.h|

abhyudgataaru.nakaraahatipaatyamaana-

nak.satraraa"si"sabalaa iva yatra rathyaa.h||32||

%p.10

aali"nganaadaracitasthitiraababhau yaa

patyurvikaasiparikhaavaliniivibandham|

vistaarisaalajaghana.m parivartamaana-

nak.satraratnara"sanaagu.namudvahantii||33|| (iti puriivar.nanam)

taamadhyuvaasa bhuvanaanujigh.rk.sayaatta-

nirmaa.nadehagha.tana.h k.sapitaaricakra.h|

cakriiva saudhadhavalaa.m bhujagaadhiraaja-

muurti.m vibhu.h "si"sirara"smikalaakirii.ta.h||34||

yasya prapannajanataa"scara.naaravinda-

pii.thapra.naamaki.na"saaritamudvahanti|

rudriibhavi.syati vapu.syupapannabhaasva-

duurdhvaak.sitaarakamiva sma lalaa.tapa.t.tam||35||

plu.syatpuratrayamavi"slathajuu.tabandha-

khedaakulena pha.ninaa sphuraduddhataarci.h|

saahaayakaarthamiva phuutk.rtamaarutena

sa.mdhuk.sita.h sapadi yasya p.r.satkavahni.h||36||

aaker.nataa.n.davitamandaracaapada.n.da-

maurviik.rtoragapha.naaga.naphuutk.rtottha.h|

%p.11

asyaadidiipadanala.h prathama.m tato 'gni-

jvaalaakalaapaja.tilastripura.m p.r.satka.h||37||

mandaakinii "sirasi maulikapaalapa.t.ta-

sa.mgha.t.tajarjaratara"ngagha.taa vibhaati|

yasyordhvanetra"sikhiviplutacandrakha.n.da-

vi.syandamaana"si"siraam.rtanirjhara"srii.h||38||

yasyaanuraagava"sata.h sphu.takaalakuu.ta-

cchaayaachalena k.rtakelikacaavamardaam|

iir.syaanubandhakalu.sa.m prasamiik.sya ga"ngaa-

maali"ngito yamunayeva vibhaati ka.n.tha.h||39||

aabhaati yasya hima"sailasutaabhyasuuyaa-

ro.saanubandhava"sato 'mbaramaaruruk.su.h|

u.s.nii.sapannaganipii.ditajuu.taratna-

bhaagotthitaa pratipathaabhimukhiiva ga"ngaa||40||

ni.spe.sabhiiti "sara.naagatapuu.savaktra-

"se.saapareva hasataa vidhutottamaa"ngam|

yena vyalokyata puraa.nakapaalamauli-

bandhacyutaa da"sanapa"nktiradha.h patantii||41||

yasyaadriraajatanayaavadanaaravinda-

laava.nyakaantivijitasya saliilamando.h|

bandiik.rtor 'bhaka iva "slathajuu.tako.ti-

bandhacyuta"sciramabhaari kare.na kha.n.da.h||42||

%p.12

mandaakiniisalilanirbharapuuryamaa.na-

gambhiirakuk.sikuharodgatataaranaadam|

adyaapi yasya "sirasi "sriyametya"saanta-

vedadhvaniiva parame.s.thi"sira.hkapaalam||43||

sa.mhaararaatrimukhataa.n.dava.dambare.su

dorda.n.dakha.n.dapavanaabhihataa.h purastaat|

yasya kramaadapasaranti parikramaika-

liilaavakaa"sagha.tanaarthamivaadrinaathaa.h||44||

yasyaanukaararabhasotthitada.n.dapaada-

gulphaagrasa.mgha.titama.n.dalapuurvarekha.h|

paryastaparvata"sitaa"srivi"siiryamaa.na-

maa.nikyapaadaka.taka"sriyameti candra.h||45||

dorda.n.dakha.n.dapavanocchalitaa vicitra-

caariivilaasadalitak.sitipii.thabandhaa.h|

yasya bhramanti girayo 'mbaramaarga eva

paataalapaatacakitaa iva taa.n.dave.su||46||

sa.mhaarameghamalinaatanukaalakuu.ta-

cchaayaa saliilamadhika.mdharamullasantii|

%p.13

yasya pradak.si.nayatiiva kirii.tadhaama-

baddhaaspada.m dayitaamindumupetya raatri.h||47||

ga"ngaatara"ngataralaananarandhralagna-

cuu.daa"sa"saa"nkakalika.m sphuraduttamaa"nge|

aspa.s.taca~ncupu.tada.s.tam.r.naalako.ti-

ha.msaa"sriya.m vahati yasya sita.m kapaalam||48||

sa.mdhyaasamaadhivinimiilitalocanasya

yasyaanukaaramiva haarapha.nii cakaara|

uddhuulanonm.rditabhasmaparaagapuura-

paryaaptabhiitibharakuu.nitakaataraak.sa.h||49||

premaam.rtena giriraajasutaa"sraye.na

na plaavite 'tra h.rdaye 'sti mamaavakaa"sa.h|

yasyaadhika.mdharamitiiva pada.m babandha

sa.mdhuk.sitatribhuvanaagni"sikho vi.saugha.h||50||

aakar.nak.r.s.takusumacyutare.nupi"nga-

cuur.niik.rtaatanu"saraasanamadhyasa.mstha.h|

praakcittav.rttivik.rterapi ro.savahni-

jvaalaapariita iva yasya manobhavo 'bhuut||51||

pu.spaayudhena k.rtatiivrasamaadhibheda-

maasphaalite dhanu.si sabhruku.tiivibha"ngam|

tatk.sobhajena rabhasena vila"nghyamaana-

muurdhvaak.si yasya saru.so mukuliibabhuuva||52||

%p.14

bhiitai.h pura.h kusumamaarga.nadehadaaha-

sa.mrambhaghoravik.rtirdad.r"se surairya.h|

ka.n.thodaraaspadamanargalahu.mk.rtaagni-

dhuumacchalena vikaranniva kaalakuu.tam||53||

uurdhvek.sa.naanala"sikhaapa.talendhanatva-

maasaadya yasya kupitasya samaadhibha"ngaat|

cakre pada.m makaraketurapaa"nga eva

sabhruuvilaasala.dite la.tabhaa"nganaanaam||54||

yasya vyaloki saruu.so mukhamarjunena

maayaakiraatavapu.sa.h paripaa.talatvi.t|

bhaasvallalaa.taviniruu.dhavilocanaagni-

jvaalaakalaapapari.naamava"saadivaaraat||55||

kar.naavata.msita"sikha.n.dipatatrakha.n.daa.m

gu~njaaphalastragupaguu.dhapayodharaagraam|

yasyek.situ.m girisutaamadhikaabhraama-

ruupaa.m niguu.dhamudaka.n.thata saagni cak.su.h||56||

yasya vyabhidyata mana.h sutaraa.m kiraata-

ruupasya "sailasutayaa "sabariibhavantyaa|

kar.naavata.msitamanoharakekipiccha-

sacchaayadiirghataralocana"sa"nkupaatai.h||57||

yasyaavalambitakiraatatanorniguu.dha-

netro.smakaara.na ivaa"su kirii.takopaat|

%p.15

svedodabindunikara"scakare kare.na

nirm.rjya siikarakaraalitadiglalaa.taat||58||

liilaanataananatayaa pratibimbavarti-

cuu.daa"sa"saa"nka"sakala.m kucamardhabhaage|

ya.h pa"syati sma dadhata.m dhutadugdhasindhu-

kallolala"nghitasudhaakala"sasya liilaam||59||]

yenaadriraajatanayaakucama.n.dalaagra-

vinyastahastakamala.m bibharaa.mbabhuuve|

vak.so himaacala"silaavika.ta.m satumba-

vii.naanive"samiva dhuulanaavibhrame.su||60||

sa.mdhyaajalaa~njalimapojjhati ya"scire.na

sasvedasiikaraka.notpulakaa"ngaya.s.ti.h|

dehaardhabhaagagata"sailasutaananendu-

bimbaavalokanasukhastimitek.sa.na"srii.h||61||

"sli.s.to 'nayo.h kimu bhaveduta naiva sa.mdhi-

rdehaardhayorgha.titayoriti tatpariik.saam|

aaripsu yasya rabhasaadiva cak.surardha-

naarii"svarasya niriyaaya lalaa.tapa.t.taat||62||

yasyaanatiprava.narudrad.r"so '"nghriyugma-

"saakhaanakhaa.m"suvi"sadiik.rtapuurvabhaagaa.h|

%p.16

aapaa.n.dumuulaparipaa.talapu.n.dariika-

patra"sriya.m dadhati vahni"sikhaapi"sa"ngya.h||63||

stutimukharamukhaasta.m strastaratnaavata.msaa.h

sthiracara.nasaparyaabandhuraavandhyasa.mdhyaa.h|

pratidinamupaceru.h siddhasaadhyaamaraughaa.h

sphu.takarapu.tako.ti"sli.s.tabhaasvatkirii.taa.h||64||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye puraaripuriivar.nano naama prathama.h
sarga.h|

dvitiiya.h sarga.h|

krii.daarasena sa kadaacidathaadhisaanu

liilaavalambitahimaadrisutaakaraagra.h|

pratyagrakaa~ncanalataa~ncitasa.mnive"sa-

maakrii.dama.n.dapamama.n.dayada"smadhaamna.h||1||

tasmink.rtaasanaparigrahamadriraaja-

kanyaanukuularasadigdhakathaavidagdham|

anyonyagha.t.tanavicuur.nitaratnabandha-

hemaa"ngadaastamamaraadhibhuvo 'dhijagmu.h||2||

%p.17

vellajja.taapa.tala"sevalavallariikaa.m]

cuu.dendukha.n.daku.tilorum.r.naalada.n.daam|

aakaa"sasindhumavata.msakapaalaha.msa-

haasaamamii dadhatamaik.si.satainamaaraat||3||

kar.naavata.msagha.titotpha.nadanda"suuka-

phuutkaaramaarutaparaahatalocanotthai.h|

riktiik.rtaa.m "sikhika.naprakarai.h sato.sa-

gauriik.sitaa.m suranadii.m "sirasaa vahantam||4||

cuu.daagatena ja.dadiidhitinaa tanutva-

maasedu.saa sarabhasa.m pravivik.su.naaraat|

bhaasvallalaa.tata.tanaakatalaarkabimba-

madhyaasyamaanamiva bibhratamuurdhvacak.su.h||5||

"sailaatmajaavadanacandramasa.h katha.m nu

lekhaapi me na sad.r"sii "sa"sinaa sa"sokam|

uurdhvek.sa.nottha"sikhiniiva nipitsunettha-

madhyaasitonnatalalaa.tata.topaka.n.tham||6||

stamberamaajinagalatk.satajaavaseka-

sa.mpaaditaaru.narucaa kvaciduttamaa"nge|

taambuularaagaparipaa.talayeva danta-

pa"nktyaa niraajitakirii.takapaalakha.n.dam||7||

%p.18

jyotsnaarucaambaramala.m vimala.m di"santa-

mindu.m nidhaaya muku.te dayitaayamaanam|

tallaa~nchanacchavimivaatanukaalakuu.ta-

cchaayaachalena dadhata.m p.rthuka.n.thalagnaam||8||

sa.mhaarakaalakavaliik.rtasaptalokaa-

mambhodhibhaarabharamantharameghaniilaam|

ka.n.thaantaraalaparivartinipiitadhuupa-

vartitvi.sa.m vi.samayii.m dadhata ca lekhaam||9||

pre"nkhatkaraalama.ni"sa"nkhasahasra"saara-

haaroragendrapha.nabha"nguraviicicakram|

ka.n.thasthitotka.tavi"sa"nka.takaalakuu.ta-

kuu.taprabhaaprakarakuurmag.rha.m vahantam||10||

bhasmaa"ngaraagadhavala.m parapu.s.tapiccha-

cchaayaa"ngadoragapha.naakulitaa.msakuu.tam|

aurvaagnidhuumamaliniik.rtaviicibha"nga-

dugdhormimaalisad.r"sii.m "sriyamaa"srayantam||11||

keyuurapannagavini.h"svasitaahataa.msa=

ku.totthitena navadhuulanabhasmanoccai.h|

saavartacakramupari bhramatendubimba-

sa.mvaaditaamupagatena viraajamaanam||12||

%p.19

gambhiiraka.n.thakuharaaspadakaalakuu.ta-

niryatprabhaadhikamaliimasabhogihaaram|

vak.sa.hsthala.m tuhina"saila"silaavi"saala-

maalambiniilanalinastragivodvahantam||13||

a"nkaa"srayaa.m rucirakaa~ncanabha"ngapi"nga-

cchaayaabhiraamavapu.sa.m hima"sailakanyaam|

kurvantama~njanamaliimasakaalakuu.ta-

ka.n.thaprabhaabhirabhita.h punareva kaaliim||14||

sa.mviijyamaanamasak.rtkakudopadhaana-

baddhaaspada.m dvigu.nitonnatabaahuda.n.dam|

laa"nguulacaamarakaraala"sikhaamarudbhi-

rudbhinnabhaktimanaseva kakudmataaraat||15||

sevaagataamaraga.naadhipapaarijaata-

kar.naavata.msasurabhiik.rtama"nghriyugmam|

gandhaanubandhimadhupapratibimbalak.sma-

"saarodarairnakha"sa"siprakarairdadhaanam||16||

dantaprabhaadalitaka.n.thavi.saandhakaara-

cchaayasya sa.mnidhiju.sa.h karivaktramuurte.h|

uurdhvek.sa.naanalaruco ghanaciinapi.s.ta-

dhuuliccha.taa iva mukhe vinive"sayantam||17||(kulakam)

%p.20

tasmai pra.namya ma.nimaulivi.ta"nkako.ti-

.ta"nkaahatikva.nitakaa~ncanapaadapii.tham|

"sailaadinaa nata"sira.hsu nivedite.su

te.suucitaasanaparigrahanirv.rte.su||18||

aajaghnire svaravi"se.sak.rtaasthamaarga-

citrapracaarayatipaa.nilayaabhiraamaa.h|

vispa.s.tyavaadyavidhaya.h kara.naanubandha-

bhaaja.h krame.na murajaa.h sphu.tamaarjanaa"nkaa.h||19||(yugalakam)

atra paa.thaantaram|

aajaghnire 'tha murajaa.h
pravibhaktamaargacitrapracaarayatipaa.nilayaprapa~ncaa.h|

sa.mmaarjanaakara.nayogavibhaktamaargacetoharaabhimatavaadyavidhivyavasthaa.h||

%p.21

nandii"sanirdayakaraahatapu.skare.su

mandra.m dhvanatsu mujare.su vibhajya ta.n.du.h|

aasaarite.su parikalpitasaptabheda-

paryaapta"sobhamatha taa.n.davamabhyagaayat||20||

kro.diik.rtaadritanayaa.h "sa"sikha.n.damauli-

maulaapadaanaracitastui maatarastat|

liilaalalaamalalitaabhinayaprapa~nca-

sa.mcaaracaaru rasabhaavad.r"so 'bhininyu.h||21||

aapiitapaa.talasitetarakundagaura-

dehatvi.so lalitanartanavibhramasthaa.h|

bhremurga.naadhipatayo 'bhinayakriyaasu

muurtaa rasaa iva pari.sk.rtara"ngapii.thaa.h||22||

te.saa.m pura.h puraripau vi.samaprayoga-

n.rttopade"sarabhasaatsvayamujjihaane|

%p.22

paataalarandhramabhavannatabhuumipii.tha-

ni.spi.s.ta"se.sapha.naratnaka.naavakir.nam||23||

so 'bhyutthito bhuvanamaakulayaa.mcakaara

vispa.s.tad.r.s.tatimiravyapaliinaha.msam|

liilaavaraaha iva dhuumaja.taasa.taagra-

vi.spandisidnhujalasiikaradurdinaardram||24||

bhasmaa"ngaraagadhavale.su bhuje.su tasya

kalmaa.sayatsu gagana.m karavartanaabhi.h|

"subhraabhraraajicakitaa.h paripu~njyamaana-

picchaavacuulavapu.sa.h "sikhino vidadru.h||25||

gaa.dhaa"ngadoragapha.naapha.nira"smiraaga-

rug.naandhakaaranikaraaparapaar"svabhuume.h|

"sailasya bhaaskararucaamavadhestadiiya-

baahudrumai.h sapadi cak.sudire '"smakuu.taa.h||26||

vik.siptabaahunivahasya vihasya dik.su

tasyaa"ngahaarakara.nakramakampimuurdhna.h|

agraatipaatisalilaa surasindhuraapa-

ccinaa.m"sukojjvalatiraskara.niivilaasam||27||

%p.23

agne ninarti.sata eva vilocanaagri-

rasyaa"su pi~njaritadi"nmukhacakrabaalai.h|

tigmaa.m"subimbaka.takapratibaddhav.rtti-

rarcirbhiraatapatiraskari.nii.m niraasthat||28||

aak.sipyamaa.navividhaabhinayaprabandha-

sa.mdar"sanaarthamiva sarvadi"saa.m purastaat|

vispa.s.tarecakarayaakulabaahuda.n.da-

pi.s.taadrikuu.tanikaraanakarotsa maargaan||29||

tasyaa"ngahaaravalitaatanun.rttahasta-

bhasmaa"gnaraagadhavalonnatapiinabaahvo.h|

saavartacakravika.tormigha.taasahastra-

sa.mkiir.nadugdhajaladhipratiruupataasiit||30||

vistaara"saalikanakaacalabiijako.sa-

cakrasya n.rttavalanaasu sahastrasa.mkhyai.h|

phullajjapaaru.natalairbhuvanaaravinda-

ko.sasya pattrapa.talaayitamasya hastai.h||31||

piinaa.msakuu.tagha.tita.m galakaalakuu.ta-

cchaayaani"saanusara.naarthamivaabhyupetam|

tenottamaa"ngavidhuti"slathamaulibandha-

visrastamindu"sakala.m bibharaa.mbabhuuve||32||

%p.24

tasyordhvalocanamariicimato vi"siir.na-

pi"ngatvi.sa"sciramabhaavitaraa.m purastaat|

aabaddhavartanatayaa vikasatkaraala-

raktaa"nguliidalakulai.h karapadmakha.n.dai.h||33||

sa.mdehitaa dhavalabhaasmanadhuulidigdha-

taddordrumaanilarayoddhataviicibha"ngaa.h|

dugdhodadhernabhasi prapathire muhuurta-

maali"ngitaatanutarotkalikaabhraga"ngaa.h||34||

paataalave"smagatabandhud.rk.sayeva

vik.sipyamaa.nama.nibandhanabaddhasa.msthaa.h|

tasya vyadhu.h pha.nabh.rta.h pha.nacakramukta-

phuutkaaramaarutavi"siir.najalaanpayodhiin||35||

vyaktaa'ngahaarakara.nakramakiiryamaa.na-

dorda.n.dama.n.dalatayaa bibharaa.mcakaara|

sa.mhaaramaarutavikampitakalpav.rk.sa-

kailaasa"sailasad.r"sii.m "sriyamindumauli.h||36||

tena vyadhiiyatataraamiva vellitaagra-

dorda.n.dabhasmaka.naraajibhirujjvalaabhi.h|

nirmitsyamaananijan.rttabharaabhiyoga-

yogyaantaraalabhuvanaantarasuutrapaata.h||37||

%p.25

aarabdhanartanakaraa"nguliko.tibhaaga-

ni.s.thyuutadiidhiti"sikhaalikhitaacchalekham|

tasyaabhavatsphuradanekasahastrasa.mkhya-

jihmaam.rtaa.m"sukalikaa"nkamivaantarik.sam||38||

uddaamarecakarayabhrama.naanubandha-

sa.mbaddhabudbudaka.naakulasiddhasindhu.h|

lak.smiimanujjhitakiraatada"saavanaddha-

naagendraka~ncuka ivaasya babhaara juu.ta.h||39||

tadbaahughuur.nanavalanm.rgaraajak.rtti-

vajraa"sri"saatanakhako.tinipaatabhiitai.h|

digdantibhistvaritaku~ncitajaanuparva-

kharviibhavadvika.takumbhata.tairvi.sede||40||

tasyaa"ngahaarakara.naakulabaahuda.n.da-

kha.n.daaspadaa sapadi kesariraajak.rtti.h|

taaraa"scakar.sa karajai"sca.tuliika.daara-

cuu.daaju.sa.h priyamivo.dupate"scikiir.su.h||41||

dorda.n.damarutavigha.t.tita"sailakuu.ta-

dhuuliccha.taapa.taladhuusaramu.s.nadhaamna.h|

uddhuulanonm.rditabhasmarajobhiraiccha-

dii"sa.h pramaar.s.tumiva bimbatalaatmadar"sam||42||

lak.smiipateriva nirargalada.n.dapaada-

"saakhaagrako.tigha.tita.h k.sa.namu.s.nara"smi.h|

%p.26

tasyaababhaavadhinabhor 'ghajalaavasakta-

padmaasanaanamitaratnakama.n.dalu"srii.h||43||

tasyaastarii.sata navaabhinayakriyaasu

dikcakravaalamabhita.h sthagitaantarik.saa.h|

ambhodhimaargagamanaabhimukhaa.h "sirastha-

sindhupravaahanivahaa iva baahuda.n.daa.h||44||

tena vyalokyata valadbhujada.n.dakha.n.da-

ca.n.daanilaahativigha.t.tanaviprakiir.nam|

prabhra.s.tamambaratalaadvidhutottamaa"nga-

visrasta"sekharakapaaladhiyendubimbam||45||

brahmaasanaamburuhamaahitasarvaloka-

kampe vibho.h "si"sirakaala ivaanukaare|

paryantabaahuvanadhuulanabhasmadhuuli-

niihaarapaatadalitacchada"sobhamaasiit||46||

graiveyakoragapha.naama.nicakravaala-

sa.mdhyaaru.no.du"sabala.m sthagayaa.mcakaara|

di"nma.n.dala.m pralayakaalani"seva tasya

ka.n.thaprabhaa timiraniilaruci.h sphurantii||47||

cuu.daaja.daa.m"surapi juu.taja.taaniku~nja-

baddhaaspada.h pratidi"sa.m suciraadavaapa|

aarabdhanartanakaraanilagha.tyamaana-

taaraapura.mdhriparirambhasukhaani "sa.mbho.h||48||

%p.27

liilaavadhuuta"siraso 'sya vala.tajjaagra-

ni.spandisaandrasalilok.sitako.tibhaagaat|

ucca.n.dataa.n.davarasasya vinirjagaama

mandaakinii madhuriporiva da.n.dapaadaat||49||

tasyaa"su"so.nitamivojjagarurgari.s.tha-

dorda.n.daghaatavidhuraa girayastadaaniim|

udvartanaanilarayotthitadhaataviiya-

dhuuliccha.taaru.nitanirjharaviicibha"ngaa.h||50||

tena vyadhaayi.sata baahuvanaprako.s.tha-

baddhaasitoragapha.naama.niraagapi"ngaa.h|

sa.mhaarakaalarabhasotthitadhuumada.n.da.h-

kalmaa.sitaanala"sikhaa iva digvibhaagaa.h||51||

tasyaadhin.rttamanalolba.nad.r.s.tipaata-

lak.syiik.rte.su pa.nino ma.nibandhane.su|

tattaapakhedaparivartanalak.syamaa.na-

piitodaraa.h kanakambuvilaasamaapu.h||52||

saanandanandikarataa.ditapu.skaraagra-

cetoharaa"nkikapayodharanaadah.r.s.ta.h|

aarabdharecakalaya.h kalayaa.mcakaara

liilaa.m sa mecakagala.h sphu.tacandraka"srii.h||53||

saavartanaabhirabhito lalitaa"ngahaara-

"sobhaa manoramaparikramataa.m vahantii|

%p.28

ceto jahaara dayitaa rasabhaavah.rdya-

ruupaa kriyaa puraripo.h "subhahastad.r.s.ti.h||54||

dorda.n.dakha.n.davalanaanyatisa.mka.tatva-

mutprek.sya no vidadhire kakubhaa.m purastaat|

vinyastamandacara.na.m paricakrame ca

bhuuma.n.dala.m vidalatiiti dayaanubandhaat||55||

brahmaa.n.dakarparaparisphu.tanaabhisa.mdhe-

ruurdhva.m viracyata tathaa na ca da.n.dapaada.h|

ittha.m na "siitakira.naabhara.nasya n.rttamaadhaaradurbalatayaa
savilaasamaasit||56|| (tara"nga)yugalakam

kuk.sipravi.s.tasuranirjhari.niitara"nga-

jhaa.mkaarataaraninadairn.rkapaalapa"nkti.h|

n.rttakriyaasu vidadhaaviva saadhuvaada.m yasyottamaa"ngabhuvi
saati"sayaasvamandam||57||

aalokitastuhina"sailabhuvaa sahaasa-

maak.r.sya "sekhara"sa"saa"nkakalaa.m smaraare.h|

n.rtyanviduu.sakabhuva.m bhujagaariketu-

ragre cakaara ku.tilonnatada.n.dakaa.s.tham||58||

etaani taani talapu.spapu.taadikaani

cetoharaa.ni kara.naani ga.naadhinaathaa.h|

%p.29

itya"ngaharavidhaya.h sphu.tatatprapa~nca-

yogaa~ncitasthitibh.rta.h sthirahastamukhyaa.h||59||

ittha.m tridhaatmakara.na.m ga.nama.n.dalii.su

s.mkraantimasya nayato sadasi sthitaasu|

paryaaptadar"sanasukha.m vinime.sapak.sma-

cak.su.hsahasramabhavatspa.s.taha.niiyamaindryaa.h||60||

aavi.sk.rtaanuk.rtivibhramanaagavaktra-

liilaabhyudastakarako.tivipaa.tyamaanaa.h|

ambhobh.rta.h "si"sirasiikarabinduv.rnda-

vi.syandino 'bhinayaja.m kramamasya juhu.h||61||

ittha.m saliilamabhineyavij.rmbhamaa.na-

vispa.s.tabhaavarasav.rtti ni.sevya n.rttam|

saardha.m nyavartata ga.naurvibhuruktamaa"nga-

ga"ngaatara"ngaka.nasa.mbh.rtibhinnakheda.h||62||

"sailaatmajaavijitatadga.nak.r.syamaa.na-

v.rddhok.sani.s.thurakhuraahatamandaraadri.h|

tasyaglahiik.rtavimudhakirii.tacandra-

kha.n.da.h kadaacana durodaravibhramo 'bhuut||63||

iti samayamanai.siittatra taastaa.h sa ce.s.taa

vidadhadacalakanyaaviprayogaanabhij~na.h|

%p.30

surapatibhirabhiik.s.na.m ratnapa.t.taa"nghripii.thii-

lu.thitama.nikirii.taa.s.taapadai.h sevyamaana.h||64||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajanaka"sriiratnaakarasya k.rtau
ratnaa"nke haravijaye mahaakaavye taa.n.davavar.nano naama dvitiiya.h
sarga.h|

t.rtiiya.h sarga.h|

atha sa manthagirau saklakartubhirnijaprasavojjvalayaa "sriyaa|

samamasevi kadaacidupaa"srito girijayaarijayaanaghadordruma.h||1||

madhuparaajiparaajitamaaniniijanamana.hsumana.hsurabhi"sriyam|

aabh.rta vaaritavarijaviplavaa.m sphu.titataamratataamrava.na.m jagat||2||

drutamapaasya yamena ni.sevitaamabhinavotkatayeva divaakara.h|

di"sama"si"sriyadai.davi.daa"srayaamasumataa.m sumataa.m
vidadhatsthitim||3||

sthitimadhurmadhuraamavalambitastabakadarpa.napallavapaa.naya.h|

satilakojjvalapattralataa gireravanayo vanayogak.rta"sriya.h||4||

%p.31

k.rtaku"se"sayiniirucayo madhuvyatikaraadabhimantharagaamina.h|

madhuliho divasaa"sca vadhuurvyadhu.h
paravatiiravatiir.namanobhavaa.h||5||

dhruvamanekarasaabhyavahaarata.h k.rtarasaayanasa.mgrahasusthitaa|

madhulihaamasukhaayata sa.matirv.rtimatiitimatiitya k.rtasthiti.h||6||

madhurayaa parapu.s.tagiraa "sanai.h savayaseva sametya madhu"sriyaa|

m.rgad.r"so gha.titaa.h saha
vallabhairmudamadhurdamadhuryamanoh.rta.h||7||

surabhitaa.m dadhati pramadaanvito navamadhuupahitatvi.si campake|

surataharmya ivaaracitasthitirnavarataambarataa.m madhupo 'nvabhuut||8||

kusumitaa girikaananabhuumaya.h kisaslayaadharakha.n.danalaalasai.h|

parabh.rtai.h "sradadhaayi.sata priyaa.h sumadanaa
madanaadita.sa.tpadaa.h||9||

madhuraj.rmbha.navibhramamaadhaviimadhurasaasavapaanamadotka.taa.h|

madhuliho vyathayantu maliimasaa.h smarasaahaa rasahaasavaatii.h
striya.h||10||

dadhaduda~ncitapak.smakaraalataa.m kurabakastabako madhubodhita.h|

tadasama~njasame.sa dunoti yacchucitayaa citayaapi viyoginii.h||11||

tadabhidhaaya tamaanaya satvara.m madhuravaadini tattaditi striya.h |
rasaniyuktasakhiivacanaagatapriyatamaayatamaanamuco 'bhavan||12||
(tilakam)

%p.32

jara.thapa"nkajabiijasamatvi.so madhu nipaatumabhiprajagalbhire|

madhuliho virahe k.rtadi"nmukhavyavadhayo vadhayogak.rta.h striya.h||13||

surabhimaasi kadaacidanujjhitaa ja.datayaapi navaali"sataanvitaa.h|

"samavataamapi taamarasaakaraa.h sthirataraa rataraagak.rto 'bhavan||14||

sarasamantharataamarasaadarabhramarasajjalayaa nalinii madhau|

jaladhidevatayaa sad.r"sii.m "sriya.m
sphu.tataraagataraagarucirdadhau||15||

caramapaadavidhuutaraja.h ka.naprakaradhuusarapak.satisa.mpu.ta.h|

nyavi"sataanugira.m kamalaakaraanrasamanaa.h samanaadamalivraja.h||16||

m.rgad.r"so malayaanilanirdhute sapadi maanarajasyapi saagasa.h|

nadayitaanabhicukrudhuruurjitasmaratayaa ratayaanasamutsukaa.h||17||

taralapallavataamrakaraa babhau samadhumullasitabhramarotpalam|

kusumako.samivaarpayitu.m lataa vivalitaa balitaapah.rtastaro.h||18||

bhramarapa"nktinibhena manasviniibhruku.tibandha ivaagalito 'bhavat|

kamalabhuumi.su maanahatisphu.taprasarakesaraketu"sate madhau||19||

"si"sirabhaasi cire.na dina"sriyaa k.rtasamaagamavighna upaagate|

kalu.sataapi mukhe madhusa.mgamaanna ni"sayaani"sayaapitamaanayaa||20||

%p.33

sarabhasa.m "sayaniiya ivottaracchadak.rtatvi.si piitamadhuutka.tai.h|

madhukarairvinipatya sajaatibhi.h sarasijorasi jo.samavasthitam||21||

nidhuvanaavasare kamiturvadhuurah.rta ku.t.tamitena bh.r"sa.m mana.h|

taralalocananirjitavisphuratkuvalayaa valayaavali"sobhinii||22||

smarasakhasya pada.m surabheriva stanavatii dadhatii samamiimanat|

alakade"sanive"saparisphurannavayavaavayavaabhara.na"sriyam||23||

vidadhata.h pathikak.sapa.na.m prati sm.rtibhuvo nija"saktyupab.r.mha.nam|

dadhurahaaryata.taa.h sahakaaritaamanavamaa navamaadhavasa"ngina.h||24||

alibhira~njanabindumaliimasai.h smarabalairiva ka"nka.titairv.rte|

maruti saurabha"saalini naabhavansarati ke ratikelirasaakulaa.h||25||

vikacapattrapu.ta.m surabhi"sriya.h
sarasavibhramakaa~ncanacuur.nava"siik.rtaa.h|

mumudire parirambhasokhocchvasannijavadhuujavadhuutatanuklamaa.h||27||

%p.34

"sivapuriimiva "saivalasacchriya.m nivi"samaanamanargalamabjiniim

bhramarayugmamavek.sya na ka priyairyuvatayo bata yogamupaayayu.h||28||

madhukaraa~njanabindumanoramapraka.tapattralataabhara.nojjvalaa.h|

na surabhaavabhavannatimuktakavratatayo tatayogagu.na"sriya.h||29||

mukhaniliina"siliimukhacuucuka.m kamaliniimukulamburuhastanam|

adadaratkamiteva na raagvaandinakaro na karotkarako.tibhi.h||30||

smaramata"ngajadaanajalaccha.taavipinavaaridhividrumavibhrage|
bhramarasa.mhatiraaviraviibhavatpracapalaa ca palaa"satarau "sriyam||3||

animi.saak.sivilokitavibhramaa.m surabhimunmanaso navamaalikaam|

suravadhuumiva viik.sya manobhuvo 'nava"samaa va"samaa"su madhau
yayu.h||32||

suparim.r.s.takapolatalasphuranma.nikaraalitakaa~ncanaku.n.dala.h|

na khalua bhiirujano 'nvabhavanmadhau na samado 'samadolanavibhramam||33||

smaramadiidipaduurdhvavilocana.m purariporiva yacchikhipi"ngalam|

sphu.tada"sokamudiik.sya tadutsukaa na kamitaa kamitaaramala.m
vadhuu.h||34||

%p.35

vidhutapak.smaraja.h kapi"sabhramabhramarasa.mhatimabjamukhaa"sriyam|

saca.tulaatilakaamiva padminii ghanarasa narasaarthah.rdaa dadhau||35||

[iti vasanta.h]

"sucidinaagatiraapluti"siitalaa.h sarasacandanapa"nkabh.rto 'karot|

priyasakhiiva vata.msitamallikaa.h stanavatiirnavatiivratanuklamaa.h||36||

sp.r"sati tigmarucau kakubha.h karairdayitameva vij.rmbhitataapayaa|

atanumaanaparigrahayaa sthita.m rucirayaa cirayaayidina"sriyaa||37||

sarasacandanapa"nkavilepanaa k.r"satanurdadhatii sajalaardrataam|

priyatamaarahitaapi viyoginiisthitimitaatimitaak.sarasatkathaa||38||

dinapate.h k.sitimuttapata.h punarvika.ta.ta"nkaniku.t.tanagha.t.titam|

galati dhaama kimetaditi bhrama.m bh.rtavatiitavatii janataa klamam||39||

%p.36

rucirayaa girikaananama.n.dalii "sriyamadhattataraa.m smaradiipikaa|

raapadi mallikayaa racitasthitirna na ghanaanaghanaadaviha.mgamaa||40||

gha.tita.sa.tpadape.takapaa.talaapa.talasa.mpu.tapaa.tanapaa.tavam|

sphu.tatayaa navabandhurasasurabhaprasarataa sarataa marutaa dadhe||4||

jitamaha.m sukumaaratayaanayaa praticikiir.su "sirii.samitiik.sitam|

atiru.seva viyogavatii.m "suuca.m sarasahaasadala.m sadalambhayaat||42||
[iti grii.sma.h]

dadhati yatra payodharapa"nktayo giri"saka.n.tharuci.m jalamantharaa.h|

sa k.rtapaanthavdhuujanavepathu rasamaya.h samaya.h sma vij.rmbhate||43||

a"samayaccirasa.mbh.rtamambhasaas manasi maanakala"nkamapi striyaa.h|

adhidaritri payodharadhora.nii kimu rajo murajorjitagarjitaa||44||

bhuvanasa.mvananaatanubhasmabhi.h ku.tajakesaradhuulika.nai"scitaa.h|

surabhyo maruta.h k.rtakaaminiismaravikaaravikaasamavaasi.su.h||45||

vidadhataa navacandrakalaa~nchitaamanuk.rtasmaravairitanu.m "sriyam|

pha.nibhujaa samaye gurutaa.n.davavyasaninaa saninaadadhate sthitam||46||

praka.tajaati"sariiraruco dadhurvanabhuvo 'ntaramaargagataa.m "sriyam|

bharagalanmakarandaka.naccha.taakavalanaavalanakula.sa.tpadaa.h||47||

%p.37

vika.tamekalahemalataaspadaa.m rucirataamaciraarciracuucurat|

sajalameghagataa"su manasviniijanatayaanatayaasak.rdiik.sitaa||48||

sm.rtibhuvo nijakaarmukakar.sa.naklamavini.h"svasitairiva maarutai.h|

m.rgad.r"saamupavallabhamullasatpulakataalakataa.n.davikairdadhe||49||

sphurita"sakra"saraasanahaari.naa kalayataa catura"ngabala"sriyam|

ka iva te 'nu.rtorjitabhuubh.rtaa ghanacayena ca ye na
va"siik.rtaa.h||50||

saharigopakamaik.sata bhuutala.m vrajamivaa~ncitalaa"ngalika.m jana.h|

k.sa.narucaa.m samaye samadadhvanaddhanavare 'navare.nuh.rti
k.site.h||51||

nabhasi ketakacandradalojjvale ku.tajapu.spacayena vikaasinaa|

himavipaa.n.duruco.duga.naayita.m kalayataalayataamaano.h "sriya.h||52||

vikira vaari vilolaya vidyuto nabhasi garja tiraskuru dikta.taan|

iti ghano viyutaamak.rtaacaranna nava"saa.m
nava"saantiparaa"nmukhiim||53||

%p.38

avasare malino 'pyupakaaraka.h kvaciditiiva ravaistaru.naanbhraman|

stanitabhiitapura.mdhriniguuhanasthitimato 'timato 'bhidadhau
ghana.h||54||

navadaladvaya"sobhi dhanaagama"sriya ivaabhara.na.m "srava.naa"srayam|

vyadhita haari kadambamapi striya.h smarav"saa
rava"saali"siliimukham||55||

dhanatamasyabalaa.h samavartinaa dad.r"sire virahaglapitaa na yaa.h|

jagati taa iva dar"sayitu.m ta.ditpraviralaaviralaatanibhaabhavat||56||

sphu.tataraamalakandalasacchriya.h pratidi"sa.m kamalinya ivaababhu.h|

madhukaraurvakasadgirimallikaa"sabalitaa valitaa vanaraajaya.h||57||

ku.tajakandalaniipa"siliindhrajaa.m surabhitaa.m dadhadambudamaaruta.h|

vyadhita ro.saraja.hprasarojjhitaa na na
vadhuurnavadhuurgatamanmathaa.h||58||

sm.rtibhuvo virahe navamaalatiimukulamudgara eva vadhuurvyadhaat|

sphu.tamapa"scimaghaatavimuurchitaa madarasaadarasaarava.sa.tpadaa.h||59||

hariradaagra ivotthitakalike glapitamaanatamaa nabhasi sthite|

kamiva naama na baahulataantatra.m
priyatamaayatamaanayadiipsitam||60||[iti var.saa.h]

sphuritacaarutaraapaghana"sriyaa h.rdayanandana"sobhanave.sayaa|

dayitayeva jana.h "saradaa"srito mudamala.m damala"nghanamaacarat||61||

%p.39

drutagatiprava.naasturagaa iva klamabh.rto divasaa dhutaka.mdharaa.h|

"sarad.rtordadhatii.m "sriyamuuhire kamalakomalakorakahastataam||62||

patati .r.s.tirasau mayi naadhunaa dinakaraatapasevanalaalasam|

iti vikaasamagaadiva cintayacciramudaaramudaa yutamambujam||63||

jaladakaalani"saapagame sphuratsphu.tataraamalacandrakaraajitai.h|

kvacidavaapyata citra"sikha.n.dibhirna ruciraa
ruciraakalu.siik.rtai.h||64||

gaganamiiyivadaaplavanakriyaasamabhihaaramivaambumucaa.m jalai.h|

abh.rta candramasaa samamuccakairavikala.m vikala"nkatayaa "sriyam||65||

bhuvanataapavighaataviparyayasthitivilak.satayeva vipaa.n.dava.h|

"saradi nuunamayukchadakaananairasamahaasamahaasi.sataambudaa.h||66||

asalilaahima"siitamahaahradaa.h "sa"sabh.rto janataadavathuchida.h|

kumudakha.n.dagata.m madhupaayinaamadalayandalayantra.nama.m"sava.h||67||

sthagayitu.m pratikuulavilokanaa.h kusumitaa.h kakubho na viyoginaam|

kamaladhuulimudaanayataadhikastavanato vanato 'nilasa.mhati.h||68||

%p.40

ruciratanyata nirjhari.niita.tai.h "sakunipaadahatairgalitaambubhi.h|

nakhapadaa"nkanirambarasundariijaghanajaa ghanajaalatirask.rtau||69||

kusumamaartavamudvahaducchavasanmadhukariiracitasthiti kaananam|

na navamaattavataa.m madhupaayinaamalasataa lasataamabhavatkvacit||70||

na khalu baa.naga.nena "saraasana"sriyam.rtordadhataa vitathaakhyataa|

priyaviyuktapura.mdhrimanobhidaa balavataalavataapak.rtaa dadhe||71||

sthitiravaapi rasakriyayeva ca sphu.tataraagama"sodhitataarayaa|

k.sapitakaalikacandrarucollasatkamalayaamalayaa "sarada.h "sriyaa||72||

pras.rtamandasamiirahatikva.natka.ni"saraa"si"sarajjayagho.sa.naam|

ciramiva vyadhitaavanima.n.dala.m sakalama.m kalamandraravaakulam||73||

"saradi ha.msaga.nasya ku.tumbiniirasavitiir.nabisasya rira.msayaa|

samavagaa.dhumadhautavinirmala.m navasaro 'vasaro 'ticiraadabhuut||74||

salilatonmadaha.msaravaakulo bhavanamaarga ivaatimanohara.h|

abh.rta ni.sku.tajaa.m "sriyamuccakai.h sa samayo 'samayoga"sa"siprabha.h||75||

%p.41

madhupa"saavamapaayayaduccakairavi"sadaaravama"nkavivartinam|

stanamiva stabaka.m vratati.h sravannijarasa.m jarasa.m
vyatipetu.sii||76||

sarabhasaatmapura.h sarasaarasiirasabharaaplutasaarasaraasitam|

sarasakesarataamasara.m sara.h sarasataamalinaa.m rasataa.m vyadhaat||77||

praka.tataalalaya.m "sukavaara.ne kalamagopavadhuunavagiitakam|

m.rgaga.nasya mana.h "srutamaak.sipatpracurasasyarasasya
jighatsata.h||78||

srutamado girikaananavartmani pratikariiti kariirakulaakule|

marudayukchadasaurabhasa.mbh.rta.h k.subhitataabhitatanak.rta
dvipaan||79|| [iti "sarat]

hima.rtau nalinii nalinaanana"sriyamuduu.dhamanoramakar.nikaam|

tuhinare.nujaraagamaviplavairvimalitaapak.rta.m dadhau||80||

atanu"siitapariplavabhiitita.h sahimamaarutavellitayaa babhau|

saparirambha ivopavanadruma"scaturayaaturayaa latayaa k.rta.h||81||

%p.42

maruti vaati tu.saaraka.naakule kamituraahitasiitk.rtavibhramaa|

abhimukha.m valati sma dhutasphuratkaratalaa ratalaalasayaa vadhuu.h||82||
[iti hemanta.h]

samaya eva gu.no 'pyupayujyate saparirambharuci.m dayita.m striyaa.h|

stanayugo.smabhara.h "si"siraagame yadakarodakaro.s.nimagopatau||83||

avirala.m ghanasaracayairiva sphu.titapu.spaparaagakadambakai.h|

churayati sma mukhaanyabhito di"saamanavaro navarodhramahiiruha.h||84||

sthagitadi"nmukhahaimaraja.hpluta.m madhukara.h kamalaakaragatyajat|

tyajati ka.h prak.rtopak.rti.m jana.h sapadi naapadi naama
maliimasa.h||85||

apacite.su pare.su vi.sa.n.nataamupagta.m ku.sume.svahamutthitam|

tapasi kundamitiiva hasatkva.nanmadhukaraalikaraalitamabhyadhaat||86||

dayitaka.n.thagataa api visphu.tannavalava"ngasamiirahataa.h striya.h|

hima.rtorudaka.n.thi.satodayaadara"sanai ra"snairjaghanai"scitaa.h||87||

priyaviyuktavadhuuh.rdayai.h sama.m "si"siravaayubhiretya vikampitaa.h|

kusumitaa.h phaliniitatayo babhurmadhurasaadhurasaarthimadhruvataa.h||88||

aga.nitaprasavaantaraviplavavyatikara.h sphu.tasaurabhamaa"srita.h|

alirama.msta mahattapasa.h phala.m navalava"ngalava.m gahane gire.h||89||

dh.rtaguruu.smapayodharama.n.daliinibi.dapii.ditavallabhavak.sasaam|

k.sa.nadayaa sud.r"saa.m suratotsavak.samatayaa matayaa ratiraadadhe||90||

%p.43

sm.rtibhuvaa h.rdi "salya ivaarpite dadhati daar.dhyamatiiva ca khadire|

na rajaniirajaniicarayo.sitaa jagati kaa virahe 'vacakhaadire||91||

m.rgad.r"saamabhavatsaha vallabhairasamahaasarataalavaliilata|

"sriyamadhaanmadhunaa k.rta.sa.tpadiirasamahaa sarataa lavaliilataa||92||

kopa.h ka eva dayite tamihaanayestva-

maali.m gataa navamamandarasaanuniiti|

tenaagatena lalanaa gamitaa prasaada-

maali"ngataa navamamandarasaanuniiti||93||

lak.smii.m vahantam.rtubhirnagamityuda.m"su-

ratnasthaliivikasitaamalakesaraagam|

dra.s.tu.m prabhurniragamallulite saliila-

mii.satspa.s.ta"sangirisutaamalake saraagam||94||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye .rtuvar.nano naama

t.rtiiya.h sarga.h|

caturtha.h sarga.h|

niryaaya khecarapura.mdhriratopabhoga-

yogyaantaropavanakalpalataaniku~njam|

%p.44

roci.s.nuratnanikurambanitambabhaaga-

vi"sraantabhaaskararatha.m sa tamaaluloke||1||

abhyaahataahimakara.h sphuradacchataaraa-

prastaarataarakira.notkaraantura"srii.h|

muulena yasya mathita.h sakalo 'mburaa"si-

ratyunnatena "sikhare.na ca naakamaarga.h||2||

aalo.danaaya suradaityaga.nena sindho-

raaropite sapadi yatra kavaa.ta.s.ta.s.tham|

sasmaara kuurmapatiraadivaraahapaada-

pii.thiik.rtastadatibhuuribharasya nuunam||3||

yasyaativelaparivartavivartamaana-

toyendhanaanala"sikhaavalayena dadhre|

dugdhaambudhau niravalambananaakamaarga-

visrastasuuryaparive.savi.dambakatvam||4||

baddhaaspadaa galitanirjharagharmavaari-

nirdhautaga.n.davadanaa kama.thasya p.r.s.the|

yasyaakula.m sapuru.saayitavibhrameva

muurtirnitambavalanena jahaara ceta.h||5||

%p.45

yasyaamburaa"sipayasaa samameva mantha-

pii.daamivaabhipatanena vi"sa"nkya gaa.dham|

udgriivakuurmavi.sama"svasitavyudasta-

viiciini nirjharajalaani yayu.h pratiipam||6||

aak.r.s.tivegavigaladbhujagendrabhoga-

nirmokapa.t.taparive.s.tatayaamburaa"se.h|

manthavyathaavyupa"samaarthamivaa"su yasya

mandaakinii ciramave.s.tata paadamuule||7||

kalmaa.sayansapadi ya.h p.rthumadhyabhaga-

maaraadad.r"syata nabha"scaracakravaalai.h|

liilaaviv.rttiparima.n.daladugdhasindhu-

"siitaa.m'subimbapari.naaham.rgaavacuula.h||8||

aabhoginetraparivartanavibhrame.na

muurtyaa nitambavalanaakulataa.m vahantyaa|

yasyaa"sanairaviralotkalikaakalaapa-

paryaakula.m h.rdayamambunidhirmamantha||9||

yasyormibhirmathanakaalavij.rmbhitaambhaa.h

k.siirodasindhurapahastitakaustubhaani|

nyaasiicakaara suradaityaha.thaapahaara-

bhiityeva ratnapa.talaani g.rhaag.rhe.su||10||

%p.46

rolambasa.mkulakaraaladalaaravinda-

sa.mbaddhaha.msavalayaamalasindhutoyam|

siddhaavaruddhama.nika.mdaragaa.dharaasa-

sa.mrambhaghorahari.naarighanaabhiraamam||11|| (bhaa.saasamaave"sa.h)

kallolabha"ngagha.titapratibimbacakra-

maik.si.s.ta ya.m p.rthuni kuurmakavaa.tap.r.s.the|

tu"nga.m vibhajya bahudheva vapurbhramanta-

maalo.danaaya jaladhe.h suradaityaloka.h||12|| (yugalakam)

yasminbhramatyanuvivartanaviplavaarta-

kuurmaadhiraajakarajoddh.rtaratnakha.n.dai.h|

vicchaayataa bhujagaraajapha.nairarug.na-

paataalataalutimiraistarasaadhijagme||13||

yasyonmi.satpralayameghagha.taasahasra-

vidyutkaraalarasanena ta.tiijalaardraa.h|

vyattaananena pha.ninodadhimanthaga.dha-

khedaadapaayi.sata ka.mdararandhravaataa.h||14||

yasyaacakaasati ta.tiibhuva niilaga.n.da-

"sailaa nijacchaviviluptaraviprakaa"saa.h|

k.siiraambudhermathanasa.mbh.rtakaalakuu.ta-

pi.n.daa ivoddhatatara"nga'satavyudastaa.h||15||

"scyotastu ka.mdaradariinikaraanpravi"sya

dugdhaar.navotthitasudhaarasasiikare.su|

%p.47

ambhobh.rta.h praka.tapattrapu.taalavaala-

liilaa.m dadhu.h k.rtapadaa yadupatyakaasu||16||

kurvanti yasya ka.take.svamalendraniila-

ratnasthalaanyudadhimanthavighuur.nitasya|

vyaav.rttilola"sikharaagravipaa.tyamaana-

taaraapathasskhalitakhan.da"saataanukaaram||17||

da.m.s.traag.rhiitagurusa.mbhramabhuutadhaatrii-

paryastakaataratarek.sa.napaatapiitam|

yacch.r"nganirjharajalastrutibhirdudhaava

paataalapa"nkakalu.sa.m vapuraadikola.h||18||

sthuulendraniilaka.takaprtibimbyamaana-

maabhaati yasya "sa"salak.smaniruddhamadhyam|

k.siirodakuurmapati.s.ta.s.thamivaadikola-

vinyastapaada"sabaliik.rtamindubimbam||19||

yasyaandhakaaranikurambabhido nitamba-

siimni prabhaaprakara"saaritadigvibhaagaan|

d.r.s.tvaa ma.niingrahavimugdhamanaa ni"saasu

sa.mcaara eva d.r"samaa"su karoti baahya.h||20||

yo biijayanniva ni.sa.n.naratha.m ta.te.su

"suunyaambarabhrama.nakhinnama"siitara"smim|

aabhaati duuragataka.mdararandhravaata-

paatabhramiivalitavaaridataalav.rntai.h||21||

%p.48

pre"nkhatkaraalakuruvinda"silaanitamba-

baddhaaspada.m k.sa.nama"siitamariicibimbam|

yasya tvi.saanubhimate sad.r"satvamaapta-

muu.smaayamaa.namadhisaanu k.rtaprati.s.thaa.h||22||

spa.s.taabhilak.syarama.niiyaku"saprasuuti-

ravyaahataa muniniketak.rtaaspada"srii.h|

saanusthitirjanakaraajasuteva bhaasva-

da"nkollapallavatayaa "sriyameti yasya||23||

nakta.m vilagnadhavalagrahacakrabaala-

durlak.syasaurabhabharaanumitaatmaruupai.h|

abhyaanata.h kusumaraa"sibhirucchavasadbhi-

raabhaanti yasya ka.take kaladhautavallya.h||24||

sa.mkrii.dato vika.taratna"silaasu cakra-

ciitkaarataararavapuuritadikpurastaat|

yasyaadhisaanu ravikuubari.no bhavanti

moghiik.rtastava gira.h khalu vaalakhilyaa.h||25||

%p.49

aasannabhanumasitopalajaalanaddha-

sopaanatiiranaliniinatanaagayuutham|

naakaadhiruu.dhanavaniilamaalavallii-

baddhvaandhakaaragahanaatanusaanuku~njam||26||
(pi"saacabhaa.saasamaave"sa.h)

aabaddhavaasukipha.naaga.naphuutk.rtaagni-

taapasphu.tadvika.tako.ti"sikhaa"smakuu.tam|

koda.n.damindumuku.ta.h svabharak.sama.m ya-

maadaaya daanavapurii.h kila nirbibheda||27|| (yugalakam)

bhettu.m puraasurapurii.h parame"svare.na

baa.naasaniik.rtatanu.h pratanotyabhikhyaam|

yo 'dyaapyamuktabhujagaadhipadiirghabhoga-

jyaabandhabandhura iva strutanirjharaambha.h||28||

caapaatmana.h "sa"sikalabhara.naardhabhaaga-

jyaabandhabandhura iva strutanirjharaambha.h||28||

caapatmana.h "sa"sikalaabhara.naardhabhaga-

lagnaadrijaakarasarojanivi.s.tamu.s.te.h|

yasyoragaadhipagu.nena ghanaabhyaghaani

tatkambupa"nktiravanaddhatalaayamaanaa||29||

bhartu.h sthitaardhavapu.si sphu.tagaa.dhabandha-

taamyatpha.niindrapha.naphuutk.rtakaataraapi|

mu.s.tigraha.m girisutaa "slathayanna yasya

bhaavaanuraktah.rdaya.h kurute n ki.m vaa||30||

uttaapita.h pralayakaalavij.rmbhamaa.na-

sa.mrambhakarka"sak.r"saanu"sikhaasahastrai.h|

nirvaapayanniva nitambabhuvo vibhaati

yo 'dyaapi ka.mdaramukhaskhalitairmarudbhi.h||31||

%p.50

vispa.s.tadantarucaya.h p.rthuga.n.da"saila-

"sobhaa nitaantavika.tonnatava.m"saku~njaa.h|

yasyabhiraamagu.nata.m dadhati prade"saa.h

sajjaava.taviira.nahitaa gajayuuthapaa"sca||32||

yasyotpatanpratidina.m savi"se.sameva

naala.m vila"nghayitumunnati"saali "s.r"ngam|

aayaasitaaru.nakarordhvavik.r.syamaa.na-

pre"nkhatkhaliinamukhavaajiratho vivasvaan||33||

yasyaacakaasati nirargalaniirabhaara-

bhuuribhramadbhramaramecakabheghacakraa.h|

adyaapi lokaparivartada"saak.r"saanu-

dhuumaakulaa iva guhaag.rharandhrabhaagaa.h||34||

liilaavilolakalaka.n.thaviha.mgakeli-

kolaahalaakulakulaayakulamalaa"nke|

kakkolakandakadaliilavaliilava"nga-

maalaalalaamajalama~njulakuulakacche||35|| (bhaa.saa.sa.tkasamaave"sa.h)

yasminsaliilamasitonnataga.n.da"saila-

naaga.h karoti vikaraalakaraavamar.saat|

raktaatapaabhinavapallavabha"ngamarka-

bimbaalavaalavalayasya dinadrumasya||36|| (yugmam)

%p.51

yo 'bhra.mka.sa.m "sikharamutka.tapadmaraaga-

rak.saprabhaapa.talapaa.talita.m bibharti|

saudaaminiikapilakesaramaalabhaari-

niilaabhrapatragaganotpalanaalada.n.dam||37||

yasya prabhaavipulahaarahitai.h stanaagrai.h

"slaaghyaa tribhirvalimukhai.h k.rtamadhya"sobhai.h|

lak.smii.m pura.mdhrijanataa ma.nima.n.ditaiti

saadhu"sthiti"sca munibhi.h ka.takaantare.su||38||

paa"scaatyabhaagamavalokayataa.m "sa"saa"nka-

bimbasya lak.smamala"suunyatayaa pariitam|

utsa"ngasa"ngim.rgataagamikatvameti

tu"nge.su yasya "sikhare.su k.rtaaspadaanaam||39||

aak.siptacetasamanuttarasaanutar.sa-

saccaa.sakaantaracitasthitikesaraughai.h|

utta.msaniilanalinairiva yo bibharti

lak.smii.m nitambavalayai.h sapalaa"sacakrai.h||40||

yasyopaantagata.m ni"saasu nayata.h "syaamaa"smara"smiccha.taa-

sa.mtaanai.h "si"siratvi.sa.h pu.takiniipattra"sriya.m ma.n.dalam|

%p.52

cakre ratnata.te.su kaananabhuva"scuu.daa"sa"saa"nkaprabhaa-

sa.mkocapraviluptapa"nkajavanacchaayaa bhramandhurja.ti.h||41||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye mandaravar.nano naama caturtha.h
sarga.h|

pa~ncama.h sarga.h|

ta.m priitivistaaritalocano 'tha "saile"svara.m saadaramiik.samaa.na.h|

"sailaadinaa vismitamaanasena "sa"saa"nkacuu.daama.niritthamuuce||1||

e.sa sasaarasasaarastulita"srii.h piitavaasasaarasa saara.h|

analasasaarasaara.h prakar.samadri.h para.m sasaara sasaara.h||2||

aabaddhataa.n.dava"sikha.n.di"sikha.n.da"saara-

caamiikaravratatima.n.dapama.n.dano 'dri.h|

pa"syai.sa bhaati k.rtamegharavaanukaara-

jhaa.mkaarataararavanirjharajhallariika.h||3||

asya k.sitirnuutanakaananaa saa na kaananaasaaditabha"ngura"srii.h|

haratyaho bandhurataalataaliirataa lataaliibh.rti yatra bh.r"ngaa.h||4||

%p.54

atra snigdha.m naladavidalanapraaptaabhikhye 'tibalaphalavati|

ak.s.naa.m cakre navanalinavanacchaayaa.m dhatte vibhuramarabhuvi||10||
(samapratilomaanulomaardhapaada.h)

iha vibudhagajasya kar.nataalaskhalanasamiiravidhuutakumbhadhaato.h|

vahati madanadii paraagaraktaa ratag.rhabhittiriva "sriya.m
paraarghyaam||11||

abhyetya kaananamida.m harati dvirepha.h

sajjaatapak.satitayaanatamaa.msi ceta.h|

"sakto niku~njagahane.svamihartumarka.h

sajjaatapak.satitayaa na tamaa.msi ceta.h||12||

sphuritaahiraajaka.taka.m vika.tasphu.taku~njaraajinamamu.m rabhasaat|

abhiviik.sya ko na ramate 'bhimata.m jagataa.m bhavantamiva
"sailapatim||13||

taaliiataaliilalitaavata.msa.h saaraavasaaraavahitaa.n.dajo 'sau|

mattaalimattaali ta.ta.m bibharti saanuupasaanuupahitopa"sobha.h||14||

ga.n.dopalaskhanajarjaritaacchaviici-

cakraa.ni taararavapuuritadi.m"si duuraat|

%p.55

asyaiva nirjharajalaani pibatyamanda-

madhva"sramaarta iva tigmakara.h karaagrai.h||15||

vi.tapitatiramu.sya naanaaphalairati"sayanamitaasak.rcchrii mata.h||16||

savi"se.sakaantamalikaalasacchavi sphu.tapaa.talaadharamudaaradar"sanam|

ta.tavartma caarucibukopa"sobhita.m "sriyametyaputra vadana.m ca
subhruva.h||17||

priiti.m na kasya kurute ka.take vinidra-

taapi~nchamecakatamaanaghanaagataaraat|

dhyaanaavanirdayitataa.m "sucitaamaraati-

taapi~ncchame ca katamaa na dhanaa gataaraat||18||

abhimatajanasa.mgame '"nganaanaamanuk.rtakomalasiiripaa.nipadmaa.h|

iha manasijavibhramaa vibhaanti
sphu.tataralaa"ngalataabhiraamaruupaa.h||19||

%p.56

pa"sya naatha surasadmasa.mpadaa.m ku.m jaraajitamamu.m japaavanai.h|

"sailaraajamabhito na sa.mkula.m ku~njaraajitamamu~njapaavanai.h||20||

k.sipta.h priyaapah.rtapiinanitambabimba-

vaaso"nganaakaratalena virug.nanaala.h|

ratnapradiipa iva niilasarojakar.na-

puuro 'tra bhaati madhuk.rnnavacampakaagre||21||

utkayantii "sriyaa maanasaara.m jana.m kurvatii raagi.naa.m
maanasaara~njanam|

atra rautyunmukhii he mataa liilayaa sa.mhati.h pattri.naa.m
hemataaliilayaa||22||

stananaabhimukha"sriya.m dadhatya.h satata.m sajjaghanaavalimbi"sampaa.h|

avadhuutani"saakaraprakaa"saa iha var.saa iva yo.sito vibhaanti||23||

bibhratyamuusta.tabhuvo ma.nicakramuccai-

ratrastu taastava kare.nukaraalitaabhya.h|

valiibhya eva purato makarandav.r.s.ti-

ratra snutaa stabakare.nukaraalitaabhya.h||24||

maa bhuutsatraasatvamamii.saamiti "sa"nkaama"nkasthaanaa.m vatsalataayaa
dadhadadri.h|

nanaaratnaabhii.suvitaanavyapade"saadrak.saasuutraa.niiva di"satye.sa
ma.niinaam||25||

%p.57

v.rtti.h sarojairna vinodakaanaa.m "siliimukhaudhasya vinodakaanaam|

atraa"sritaanalpakura"nganaabhirdivaukasaa.m bhaati kura"nganaabhi.h||26||

asyaani"sa.m ka.takabhuumiranargalark.sa-

cakraakulasthitiradha.hk.rtatigmara"smi.h|

aabaddhakelikilaki~ncitakaaminikaa

dhatte 'k.sapaakaracitaa.m rajaniiva lak.smiim||27||

vyaadha"sre.nii naagakumbhaagrabha"ngasthaamaasaktaa
mugdhamuktaasamaasthaa|

aabhaatyatra strii.su caa.tuprapa~nce kaalii
vyaktaarambharaktaavyaliikaa||28||

(pratilomavilomapaada.h)

iha ca.tulatayaa vilocanaughai.h sphu.ta"sititaarakavibhramaistaru.nya.h|

dadhati madhukarai"scakorakaantasthitirama.niiyatarai.h "sriya.m
nalinya.h||29||

dhatte vi.saa.naga.name.nakula.m k.rtaastha-

matraasamaanasamadabhramaraalataabhi.h|

praaptaa sthiti"sca makarandabharasya nuuna-

matraasamaana samadabhramaraa lataabhi.h||30||

%p.58

iha d.r.s.tipathaadivaak.samaastaravastyaktumadhogataannidhiin|

vidadhatyupari sthitaa.h k.samaatalavisphaaritanetracakrataam||31||

raajatyurvii ma.ninikarai.h "subhraantaa bhraantaanekatrida"saga.naa
vaapiinaam|

piinaa.m lak.smiimiha dadhatii saadhyaanaa.m dhyaanaambhobhi.h
k.satarajasaa.m sevyaasau||32||

asyollasatkusumavaasanabh.r"ngapa"nkti-

ve.niilata.m ma.nita.te.su rati.m vitanvan|

valiipura.mdhripa.tala.m gha.titaabhiraama-

v.rk.saadhiruu.dhakamupaiti paraamabhikhyaam||33||

rajobhirasmi~njanataa harantii vadhuusaraagaa navadhuusaraagaa|

bibharti no pu.spatatirdvirephairasaavanaalii.dharasaa vanaalii||34||

ku.mtaalibhiryudhamiva gahanaametaamaasaadyoccai.h
"sita"sara"satasa.mkiir.naam|

asminnaanaaphalakavalanasa.msaktaa valgantyete di"si di"si
harisainyaughaa.h||35||

dhatte 'bjiniimayamale.h "sikharairvibhinda-

nnaakar.sayogamadhurabhrama.naavani.m dyaam|

%p.59

abhyetya caamumiha paa.talacandanaarcaa.m

naakar.sayo 'gamadhurabhrama.naavanindyam||36||

sphu.takanakaavadaatarucaya.h sahemataalii-

vyatikaraga.n.dakaa.h pratidi"sa.m haranti naasmin|

na khalu mana.h stanadvayasitaa natabhruvo 'muu.h

"sucima.nima.n.daliista.tabhuva"sca sa.mdadhaanaa.h||37||

sthiti.m labhante 'sya na duuramujjhitaa niruddhataapayatayopari grahaa.h|

bhajanti divyaa"sca nitambakaanana.m niruddhataapaa yatayo
'parigrahaa.h||38||

asyodabhaarabharamantharameghacakra-

gambhiirataararavanartitabarhi.naayaam|

saamya.m kalaa ka.takavartmaviduurabhuumaa-

buddhinnayaa vrajati ratna"salaakayendo.h||39||

iha kaantirunmi.sati kaamalii laasak.r-

nm.rgacak.su.saa.m racitakaamaliilaasak.rt|

kriyatetaraa.m ratiranuttaraa gaayataa

madhupena caani'samanuttaraagaayataa||40||

%p.60

vika.taka.takabhittibhaaganunnaa.h
k.sitibh.rdasaavavakaa"salaabha"suunyaa.h|

di"sa iva "sara.naagataa bibharti
trida"savadhuurma.nika.mdarodarasthaa.h||41||

mandaakiniijalarayairharitaabhiraama-

rambho 'jaraagama sa k.rtsnapita.h sahe 'lam|

pa"syai.sa saanuvanavartmani bibhradadri-

rambhojaraagamasak.rtsnapita.h sahelam||42||

gha.titaarjunabaa.nacakravaalaa.m janataa"scaryakarii.m taveva maayaam|

ka.takak.sitime.sa naatha dhatte dhanasacchaayakiraatataabhiraamaam||43||

rama.niiyatayaa viyoginaa.m prathamaana"ngavikaarataapadam|

amumaapya na kaaminii "sriyaa.m prathamaana.m gavi kaa rataa padam||44||

uttasthu.sa.h pravigalanmakarandadaana-

bindormanobhavajayaadviradasya pa"nkaat|

padmaakarasya navaku"nmaladantako.sa-

lagna.m dvirephavalaya.m tanute 'tra lak.smiim||45||

%p.61

ihaa"nganaa kaa pramada.m priyasya naadhaadasa.mrambharasa.m dadhaanaa|

ceta.h sthitaa kalpalataaniku~nje helaamataarabdharataamalaahe||46||

(pratilomaanulomapaada.h)

iha nitambabhuvo bhuvanaatigaa.m sthitimupeyu.si taaradhanatvi.sa.h|

kumudiniih.rdaya.mgamavibhramaa dadhati candramasaaracitaa.m "sriyam||47||

giitai.h pran.rtyati purastava pa"sya mi"sra-

ke"sii karaalavalayaa balitaalasadbhi.h|

dantiindradaanapayasa.h pavanaista.te 'sya

ke "siikaraa lavalayaavalitaa lasadbhi.h||48||

vyaaptavato 'sya diirghavika.tairma.ni"sikhara"satai-

ruurdhvama"se.sama.n.da"sakala.m sarasiruhabhuva.h|

astamitaavakaa"sagha.tanaa ka.takabhuvamasaa-

vambaradevateva "sabarii bhajati "sikhari.na.h||49||

eti siddhamithuna.m rasavattaamatra sanma.nitamohanamaaraat|

"s.r"ngamasya nikara.m ca karaa.naamatrasanma.ni tamohanamaaraat||50||

%p.62

nirdhuutadiirghataravaaladhicaamaraugha-

lak.smiibh.rto 'nuk.rtaraajag.rhaa.h saliilam|

krii.danti nirjharajalai.h sakare.navo 'tra

naagaa nage sakaladhautakaraalakumbhaa.h||51||

bhrama.naakulaa.h sphuradadabhrama.naaviha taa nabhoyuvatayo 'vihataa.h|

na lasanti sa.mprati mahaanalasa.m sakalaa.h
priyairlalitahaasakalaa.h||52||

gha.titavika.tasaptapattracakre dhanapadaviirudhi naatha siddhasaadhyaa.h|

sthitimiha vidadhuryuyuk.samaa.naa ma.ni"sikhare ka.take ca
siddhasaadhyaa.h||53||

n.rtyangiraa suravadhuujana eti t.rpti.m

na graamaraagamatayaa savikaarahasta.h|

"slaaghye calanti na janaa"sca sajaanayo 'smi-

nnagraamaraagamatayaasavikaa rahasta.h||54||

etatpa"syaamyadripate.h "s.r"ngamuduu.dhapremodrekai.h ki.mpuru.sai.h
sevitamaaraat|

"sobhotkar.sa.m dhaatubhiravyaahataruupairdhatte
vii.naavaadyamivaanekavidhairyat||55||

%p.63

saraagamayutaayutaapratisamaasamaaptapadapaadapaa"sritakhagaa|

sphuranma.nivibhaa vibhaati sakalaakalaapirahitaa hitaasya ca ta.tii||56||

bibhraa.namardhavinimiilitataarakatva-

mutsaaritaatanutama.h sphu.tad.r.s.tatattvam|

asya prabhaatamiva sa.myama"saali pa"sya

saanuurudhaama munima.n.dalametadadre.h||57||

vaardhakak.sii.na"saktirgatau taapasastaapasiidattamaalambana.m yaa ca
te||58||

sthaayitva.m kvacana bhajatyasau nage 'sminsa.mcaarii bhavati puna.h
kvacitsaraaga.h|

aarohii kvacidavarohyapi kvacicca "sraddheyo m.rga iva
citravar.na"sobha.h||59||

si.mha.h karaahatibhiratra na dantinaa.m sma

helaalasaabhirapina.d balato 'dhipa.m kam|

%p.64

nottiiryate mahi.sasa.mhatibhirdivaapi

helaalasaabhirapi na.dvalato 'dhipa"nkam||60||

gajadar"samupaa"sritakrudho 'bhii dadhate hastatalasthameva si.mhaa.h|

sphu.tamatra ya"sastadiiyakumbhak.sitilagnaamalamauktikaapade"saat||61||

madhulihaamiha pu.sparasairlataa navasudhaamadhuraa "su"subhetaraam|

vividharatnacitaasta.tasaanavo na vasudhaamadhuraa"su "subhetaraam||62||

ga.n.duu.sa"siidhusamakaalanipiitanaarii-

ni.h"svaasasaurabhavi"se.sak.rtaadhivaasaan|

aamodasaurabhamivodgirato 'bhibhuuta-

pu.spaantaraaniha vilokaya kesaraudhaan||63||

madaccha.taamodasugandhitaa"samahaani"saantaaviha santi naagaa.h|

mitha"sca pu.spairna manoj~nalak.smiimahaani"saantaa vihasanti
naagaa.h||64||

madhumadaviva"saa vadhuurgiroccairasakala"siibharataantataa.m vahantyaa|

iha kapa.tapura.mdhrive.salak.smiipatikarapadmabhuveva bhaati
bharta.h||65||

vyaapya sthita.h kanakakuu.tabhuvantarik.sa-

maabhaati karka"sa"silaa~nchitayaa sad.rk.sa.h|

priiti.m bhavaaniva di"sa~nja.tayaa nago 'ya-

maabhaati karka"sa"silaa~nchitayaasad.rk.sa.h||66||

%p.65

madavipaatalakaantirasaavita.h kalakalaakulitaakhiladi"nmukhaam|

alitati.m yamunaajalave.nikaamiva rasaadiha kar.sati laa"ngalii||67||

atra vibhaati jalagrahaheto.h kaa~ncanavaprasaro namadabhre|

prem.ni vadhuu.m ramayatyapi kaanta.h kaa.m ca navaprasaronamadabhre||68||

bimbaagataamalarucigrahacakravaala-

kalmaa.sitasphuritaniila"silaanitamba.h|

aalak.syapaa.n.dura.s.ta.sa.tkacamuurucarma-

sa.mviitamadhya iva naktamaya.m vibhaati||69||

asau ghanatatiirna diirghanamitaa nadiirghanamitaa jahaati nabhasa.h|

sthitirjalaruhaamahaasarasikaa mahaasarasi kaa vibhaavyata ita.h||70||

ad.r.s.tapuurvaa api khecaraughairala.mk.rtaa.h kaa~ncanamekhalaabhi.h|

dhatte 'varodhapramadaa ivaasaavadhi.s.thitaa.h
ka~ncukibhirguhorvii.h||71||

lak.smiiramu.sya sakalaati"saya.m sure"sa

saaraa sasaara sarasaasurasaurasa.msat|

dhatte 'bjinii.su ca viraajitamagravartma

saaraasasaarasarasaasu rasaurasa.m sat||72||

%p.66

kusumai.h k.rtavaasana.h samantaadapanidratvamupeyivadbhirasmin|

"srutimantraga.naabhiraamaruupairnavavau.sa.tpada"sobhibhi.h
samiira.h|73||

gatikramo 'mutra bibharti subhruvaamanuttaro mantharataabhiraamataam|

"sriya.m m.rgiibhi.h pratanoti ya.h
paraamanuttaromantharataabhiraamataam||74||

k.smaabharturasya ka.tako vika.ta.h sapiilu-

paalyaakula.h saharisainya"sataavamarda.h|

lak.smii.m vikaasagha.tanaa.m nayati vyudasta-

naanaadhikaagracaramaagadharaajita"srii.h||75||

iha ruu.dhamadojjhati na bhramarii navagucchalataa.m sarasaa madhunaa|

sthitibandhamivai.sa ravai"sca suraanavagucchalataa.m srasaamadhunaa||76||

aviralavanamaala e.sa bibhratpraka.tamadaaracitaa.m sure"sa lak.smiim|

haladhara iva tu"ngataalalak.smaa harati mana.h
sphu.talaa"ngaliiya"sobha.h||77||

vyaapya sthite 'tra "sikharairnavaratnabhaabhi-

rabhra.m"saraasa na sahaayatayaagrahastai.h|

%p.67

ghnadbhirm.rgaangajatayaa vijahe kiraatai-

rabhra.m "saraasanasahaayatayaagrahastai.h||78||

avipannaraagamupapanasau.s.thata.m sphu.tavar.napaa.tavamanekamaargayam|

"srutipe"salasvaramihaalma.n.dala.m "sriyameti geyamiva
jaatisa.m"ssrayam||79||

vyaapya ya.h sthitimagaatsaritaa.dhya.h saanunaasikatayaabhramarii.naam|

"si~njitasya sa haratyayamadri.h saanunaasikatayaa bhramarii.naam||80||

asyaatitu"nga"sikharonnamita.m viduura-

paataakulatvamiva bibhradadhityakaayaam|

pre"nkhadviduurajama.niprakaraprakaa"sa-

vyaajaannitambata.tamambaramaalalambe||81||

samada.h ka.takaaravindiniinaa.m navama.m kesarare.nunaa sanaada.h|

racita.m dadhada"ngaraagameko navama"nke sara re '.nunaasanaada.h||82||

kathayatiitthamivaatra madhuvrata.m "srutimanoramama~njula"si~njitaa|

madhukarii makarandarasaasavapramuditaanuvana.m racitasthiti.h||83||
(yugalakam)

naak.sipyate kusumitaabhiradhityakaabhi.h

ko '"saatakiirasahitaamalakiicakaabhi.h|

%p.68

muktaa giraaviha "siliimukhama.n.daliibhi.h

ko"saatakii rasahitaamalakii ca kaabhi.h||84||

bhramata.h kamalaakare.su lagno madhupa"nkaardratayaa h.rdi pragaa.dham|

"sriyameti "siliimukhasya suuk.sma.h smaranaaraaca ivai.sa
pak.smakha.n.da.h||85||

ta.ta iha nicite rajobhiradri.h kapi"sakuni stabakena hantariitim|

na harati dayito dadhatsuceta.h kapi"sakunistava kena harata riitim||86||+

asyaadhisaanu parabhaagamavaapnuvanti

"syaamatvi.sor 'karathamudgabhuja.h sa.taabhi.h|

vaataavadhuutasurapaadapalambamaana-

lambiiparaaganikurumbapi"sa"ngitaabhi.h||87||

siddhadvandva.m bhaatitaraa.m mohanaliilaasavyaapaara.m
caarutamagraavadarii.su|

pa"syaasyoccai.h pattritatirnaatha vidhatte savyaapaara.m caarutamagraa
badarii.su||88||

harati ka.takakaanane.su ceto ghanarucicitra"sikha.n.dima.n.dalaa"nkaam|

madhukarakulaniilad.r.s.tihaarivratatimiraa.m rajaniimivai.sa
bibhrat||89||

praapte 'tra kaananabhuvaa k.sitibh.rtyabhikhyaa.m

kaasaarataamarasabhaasitayaa na dadhre|

%p.69

lak.smyaa sure"sa racitaaspadayaa vane.su

kaa saarataamarasabhaasitayaa nadadhre||90||

lak.sye.svantarbaahyaruupe.svabhiik.s.na.m kurvaa.naanaa.m sa.myama.m
te.su te.su|

vyakta.m te te yoginaama"nkabhaajaamutpadyante 'mu.sya
siddhervi"se.saa.h||91||

ye 'dhyavaatsurapi kaa~ncanaacala.m te 'hitiivraka.taka vratiihite|

prema babhruriha subhruvaa.m sthitaa he mataarya ca.tucaryataamahe||92||

(pratilomaanulomapaada.h)

nyaasaa.m "sataaviracitaa~ncitamadhyamaalpa-

gaandhaarabandhuratarasthitima"svavaktra.h|+

vaikaaramadhyamamaduuragatastavai.sa

no "suddha"saa.davamiha klamameti gaayan||93||

apetasa.mbhaavanayaacitaanaa.m ratikriyaabhavanayaa citaanaam|

ihe.s.takaantaasamayojanaanaa.m sarvarturuupa.h samayo janaanaam||94||

%p.70

madhu pibatyasitacchavi"saaritastabakarocirasau rabhasa.m gata.h|

kalaravairbhramara.h surabheriva stavakaro 'cirasaurabhasa.mgata.h||95||

siimantinii vikacacampakabhaabhiratra

he 'maaya maanapara"subhramaraavaliikam|

naapek.sate priyatamasya saro 'valokya

hemaayamaanapara"subhramaraavaliikam||96||

na "sriiranena kathamapi dalitaapaayaasahaa samudraagaaraat|

uditaabja.m dadhatii galadalitaapaayaasahaasamudraagaaraat||97||

khedameti kusumaanmadhuvrata.h svaaduno 'tirama.niiyato na vaa|

duuragaa ca pathikasya maanasa.m svaa dunoti rama.nii yato navaa||98||

kaaminaa tilakamatra nataa"ngyaa naalike racayataasakalaape|

priitirutsukayatiiha ca phullannaalikeracayataa sakalaape||99||

%p.71

iha meraaviva sukhadaa mahii na kaamaanavaasa naakii"saanaam|

calati ca rasai.h phalaanaamahiinakaamaa na vaasanaa kii"saanaam||100||

sauhityamatra kurute makarandavar.sai-

ruccaa palaa"sakalikaa ra.nataamaliinaam|

krii.datyasau haricamuu"sca jalairdadhadbhi-

ruccaapalaa "sakalikaara.nataamaliinaam||101||

pu.spaamodaistarutatiratra ghraa.na.m naanaakaantairalipata
navyaapaarai.h|

aabhaatyaaraadvinamita"saakhaa
"sriimannaanaakaantairalipatanavyaapaarai.h||102||

adhyaasate 'mu.m kusumaagralagnidvirephasaala.m vi.sahetayo 'gam|

kaa viprayuktaatra madhu"sriyaaraadvirephasaala.m vi.saheta yogam||103||

valliibhirasya kusumairna dadhe vasanta-

maase vitaanatalataasusamaanataabhi.h|

striibhista.taavani.su naatha jahe ca nuuna-

maasevitaa natalataasu samaanataabhi.h||104||

%p.72

"sriyamiha kaananameti ca ruddhatara.nitaapayogataamasamekaam|

tyajati kamalaalimalitatiruddhatara.nitaa payogataamasame kaam||105||

k.rtaaspadaa na "sakunasa.mhatirgiraavihaaravaanvitaratira"nkure.sava.h|

sphurantyamii smara.nabhuvo mana.hpriya.m vihaaravaanvitarati ra"nkure.sa
va.h||106||

prem.naalibhirdrumalataagahanebhya ittha-

madhyaasitena navasa.mtamasaavanibhya.h|

pu.spotkare.na patataa dadhadaacakaasti

madhyaasitena na vasantamasaavanibhya.h||107|| (iti vasanta.h)

vipine.su piitakamalodarastravanmadhuraa"siriipadalasa.m gato.sitaa|

bhramaraavalii kamiha naama naak.sipenmadhuraa
"sirii.sadalasa"ngato.sitaa||108||

di"sati naatra rati.m prati mallikaa vi"sadamaanasadaa madanaaya kam|

ratig.rha.m ca vibhaati sacandana.m vi"sadamaanasadaamadanaayakam||109||

%p.73

iha rama.nii kalakomalaraasaa madanaaturaa tu naadamasaaraa|

kaa rativibhramamavirati yaataa rasahaavabhaavahaasarataa yaa||110||
(pratilomaanulomapada.h)

mandaarakaananatale.sviha kaa na maana-

hiinaa mataa rama.nayogamitaa mahelaa.h|

lak.smyaa ta.taa"sca kamivaati"saya.m na daar.dhya.m

hiinaama taarama.nayo gamitaa mahelaa.h||111||

tara"ngi.nii graava"sate.su yaantii rasajjalaa bha"ngamitaa cakaasti|

vayasyaye.s.ta.m bhavane natabhruurasajjalaabha.m gamitaa ca kaasti||112||

sthitametya nitambabhuva.h sasneha.m sairibhairnavaarasad.r"sye|

iha sarasii.su na muditai.h sasnes ha.msairibhairna vaa rasad.r"sye||113||
(iti grii.sma.h)

stabakaanna jahaatyalirvinidraanabhitastaanasamaa.msa laa"ngaliinaam|

ta.ditaa.m dadhdambudo 'pyamu.sminnabhitastaana sa
maa.msalaa"ngaliinaam||114||

%p.74

ratnaa.m"subhi.h sakalayanvapu.sor 'dhamindo-

rabhyar.navarti samayuu ratayaa "srito 'yam|

naakaa"nganaajanatayaa dadhadaahita"srii-

rabhyar.navarti samayuuratayaa"sritoyam||115||

amunaa h.rtamanasaadbhutamadhikailaasa.m ca yena surasahitena|

devena na k.rtamaaspadamadhikailaasa.mcayena surasahitena||116||

manmatha.m virahibhuuruhaa.m di"sanpraav.r.sii.s.tamakara.m davaanalam|

laa"ngaliinavarajombara.m bhavaanpraav.r.sii.s.ta makarandavaanalam||117||

iti dadhadiva naalimaaha gho.sairasak.rdanuttarataa.m vi"sa"nka.ta.m ka.h|

striyamiha suhayandhano 'viyoge rasak.rdanuttarataa.m
vi"sa"nka.ta"nka.h||118|| (yugalakam)

bibhratta.tii.h "sriyamasaavupayaati pu.spai-

raamoda"saalibhirapaa.m sulabhaavataaraa.h|

ratnatvi.sa"sca kakubha.h sthagayansaraaga-

raamo da"saalibhirapaa.msulabhaavataaraa.h||119||

%p.75

subhruuratra priyatamalaabhe nuuna.m
sthaanaadaanaanaghaghananaadaanaasthaa|

asyorvii me janayati to.sa.m naanaasaadhyaapaataa
pikakapitaapraadhyaasaa||120|| (pratilomaanulomapaada.h)

viyogato 'nukriyate '"sru"siikarairanuttamaanastanitambabhaarayaa|

striyaatra saa meghagha.taa nataa jalairanuttamaana stanita.m babhaara
yaa||121||

sa.mdar"sana.m vyathayatiiha jana.m vimukta-

mabhraantaraagamalipannagama.n.daliinaam|

ratnaa.m'susa.mhatiramu.m dadhata.m ca muurti-

mabhraantaraaga malipannagama.n.daliinaam||122||

praav.r.saa ka iha b.r.mhitamuurmimatiipaya.h

sa.mtataara sikatopalasajjanataapadam|

ketakiivipinamutkalikaastanutetaraa.m

sa.mtataa rasikatopalasajjanataapadam||123||

%p.76

k.smaabh.rdasau bibharti ka.taka"sriyamam.rtamucaa

hemamasaarasaaravasudhaamadhikamalinitaam|

"srotrapatha.m nayanti madhuraa.m mudamiha dadhato

he 'mama saarasaa ravasudhaamadhikamalini taam||124|| (iti praav.r.t)

viik.sya prasiidati vadhuurdayite 'pi maanaa-

nnaanaavilaa sarasi kaumudamatra santau|

kaantau kula.m kalayata"sca rataavamanda.m

naanaavilaasarasikau mudamatrasantau||125||

yadapi rahayitu.m mayuurakekaarava"samanii yatate na bandhuraagam|

"saradiha kusumairvana.m natabhruurava"samaniiyata tena
bandhuraagam||126||

sthitamaliyo.sitaa smararasa.m janasya vidadhaanayaa madhulihaa

navatatamaalatiirasikataamadabhramitayaa sahaaravapu.saa|

sa"si"siramaarutaatra ca sarinni.sevyata iya.m ratau na sud.r"saa

na bata tamaalatiirasikataamadabhramitayaa sahaaravapu.saa||127||

%p.77

khyaatiiramu.sya sarasii ta.tavartma piina-

miinaa tita.msati satiiravanaav.rtasya|

nyuuna.m na ka"scidadhiko munikaanane ca

miinaati ta.m sati sa tiiravanaav.rtasya||128|| (iti "sarat)

ka iha na ratikelisa.mpadaamaramatanutaraagamohita.h|

sthitimadhikamavaapya haimaniimaramata nuta raagamohita.h||129||

"sriyameti kaananatala.m vidalatkalikaantaraagamalava"ngatayaa|

iha sevita.m m.rgad.r"saa vidalatkali kaantaraagamalava.m gatayaa||130||

lak.smii.h sure"sa kaladhautagiresta.taani

saanunitaani hasati sma rasaadavadbhi.h|

premaamarairyuvati.su "sritadhaamni viik.sya

saanuunitaaniha sati smarasaadavadbhi.h||131|| (iti hemanta.h)

ghraa.naalepa.m vidadhati kundasyaasminnaamodaaste dhavalayata.h
kaantaaram|

baddhautsukyaa navasurate h.r.s.taa kaa naamodaaste dhavalayata.h
kaantaaram||132||

%p.78

kunda.m dadhatyavanirasya haratyapii"sa

ruddhaamaraa "si"sirasaarama.niiyasiita.h|

bibhradvibhaati ma.nima.n.dalame.sa caadri-

ruddhaamaraa"si "sirasaa rama.niiyasiita.h||133||

avistrasaare samadak.sayaj~na naa"si~njapaadaanaghanaakaraame|

avistrasaare 'samadak.sayaj~nanaa"si~njapaadaanaghanaakaaraa
me||134||(samudrakam)

"si"sirarasasaraa raavivirmarmaraaraadadamamatataraa raajijitsatsaraaraa|

sasavavasusuraaraamamadhvadhvaraaraa
tatalaladadaraaraasasatvatvaraaraa||135|| (aavali.h)

%p.79

aatmaanamii"sa dadhatii vanabhuu.h priyatva-

maayaati kundamakarandavatii vrataape|

praapta.m ca sau.s.thavamihaatmavataa.m vidhuuta-

maayaatiku.m damakara.m davatiivrataape||136|| (tilakam)

raajati ta.tiiyamabhihatadaanavaraasaatipaatisaaraavanadaa

gajataa ca yuuthamaviratadaanavaraa saatipaati saaraa vanadaa||137||

(pratilomaanulomapaada.h paadayamaka.m ca)

na tarutatiravatyasaavamu.sminna va"saphalaaghavata.h sadaananaage||138||

bharturvisaari "sikhara.m tridivaanna ki.mci-

duunaa paraagakapi"saakhilataapi kaalii.h|

cuutadrumairmadayati k.sitasya bha"nga-

duunaaparaagakapi"saakhilataa pikaalii.h||139||

%p.80

vaari"saalinaasavaativaasanaali"saarivaa

saarabhaaviniilimaabhramaalinii vibhaa rasaa|

saalataalakaananaamunaa na kaa lataalasaa

raajitaa "sriyaa paraa duraapayaa "sritaajiraa||140||
(pratilomaanulomacatu.spaada.h)

savapu.samutkarahaa.takamak.satatini"saasanaagataalisavanam|

samadanava"sakalitaatanurasadhavanaagotkara.m jaraajitasattvam||141||

savapu.samutkarahaa.takamak.satatini"saasanaagataaliisavanam|

samadanava"sakalitaatanurasadhavanaagotkara~njaraajitasattvam||142||
(mahaayamakam)

aatmaanamii"sa sa bibharti vivardhamaana-

daamodaraajitamayantritayaanavadyam|

%p.81

giirvaa.nacakramadhiti.s.thati saadara.m sa-

daamodaraajitamaya.m tritayaanavadyam||143|| (vi"se.sakam)

madhukara"sabalaanaa.m duuramutka.n.thamaanaa

stabakitabakulebhya.h saadhunaa kaananaanaam|

sp.rhayati hatacetaa viprayoge natabhruu-

stava kitava kulebhya.h saadhu naakaananaanaam||144||

iti vadati sakhii nataitya kaanta.m sakalabharaa"sirasaak.sataalasaalam|

girimamumavalokya piivarorvaa.h sakalabharaa "sirasaa
k.sataalasaalam||145||(yugalakam)

ete nimajjya salile kari.na.h karaagraa-

nuttambhayanti rayato hara hastave.s.taan|

viik.sya prasiidati mano 'tra samaadhibhaajo-

'nutta.m bhaya.m tirayato 'harahastave.s.taan||146||

%p.82

ta.tabhuvi sak.rdiyamapajarajanataa

viharati madavi"sadanavaratarasaa|

kimiva hi na h.rdayamatirucirama.naa-

viha ratimadavi"sadanavara tarasaa||147||

sthitimiha bibhratii"sa janataa durantaduritaapahaari.ni girau

vigatajaraamayaatanurasaatisaaranuta yaamaraajata gavi|

tridivatale 'pi saa na sulabhaa manoratha"satai"sciraadadhigate

ripuvanadaahisaahasa mayaatriyaama sahasaahidaanavapuri||148||
(pratilomaanulomapaada.h)

lak.smiirihaamaragire.h kaladhautaharmye.h

saa dhuunitaanavara taarama.nii.s.takaantai.h|

liilaa rahasyadhigataa ca gu.naanakhedai.h

saadhuunitaa navarataa rama.nii.s.takaantai.h||149||

sarati malayavaatyaa maanadahirya.m vadhuunaa.m

vidhutapanasamaala.m saadara.m sajjyantii|

iha munijanataasa utejasaa bhaati mukti.m

vidhutapansamaala.m saadara.m sajjyantii||150||

%p.83

sve???daambha.h"siikaraardra.m sphuradamalataracchaayaratnopale 'smi-

nnustrai.h kartaa lalaa.ta.m raviralakalataalaa~nchita.m ki.mnarii.naam|

giita.m caasaa.m vidhatte virahitavanitaama.n.daliidehaya.s.ti.m

cetohaariidamuccairaviralakalataalaa~nchita.m ki.m na rii.naam||151||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye parvatartuvar.nano naama pa~ncama.h
sarga.h|

.sa.s.tha.h sarga.h|

tamathaandhakaasuranikaaraviplutaa.h k.rtapuurvasevamabhiraaddhamaanasam|

.rtavo 'bhilak.syanijalak.smavigrahaa.h "sara.na.m yayu.h "satamakhena
coditaa.h||1||

ghanasaurabhaanugatabh.r"ngasa.mhatiirupadiik.rtaa
vividhapu.spama~njarii.h|

dadhata.h karai.h k.sitinivi.s.tajaanavo viniveditaa.h savinayena
nandinaa||2|| (yugmam)

pra.nipatya cainamatha
kaa~ncanaavaniskhalitotpatanmadhupamukta"sekharaa.h|

aviduurade"sanihitaani bhejire tadanuj~nayaa ma.ni"silaasanaani te||3||

atha taanuvaaca da"sanaa.m"sunirjharasnapito.s.thapallavamida.m
jagatpati.h|

navaniirabhaarabharamantharaambudastanitaati.dambaragabhiirayaa giraa||4||

%p.84

kimakaa.n.da eva jagataa.m viparyayaadiva "suunyataamupagataa.h stha
"su.smi.na.h|

kathayanti vo h.rdaya"salyadu.hkhitaamadhunaa mukhacchaavaya eva
dhuusaraa.h||5||

bhujagendrabhogaparipiivarasphuratkuli"saatibhaasurabhuje marutpatau|

sthita eva kena jagataamupaplava.m praviditsunaa ditisutena
j.rmbhitam||6||

udita.m vikaasi bisakandakomalaatkamalaasanaadanaghapak.sa"saalina.h|

bhuvanaabjako.samak.r"sa.m "siliimukhaa iva yuuyameva nanu
paatumii"svaraa.h||7||

druhi.nasya kaavyamiva sargagocara.m sphu.tacitrav.rttikamavadbhiradrutam|

vi"sada.m bhavadbhirabhitanyatetaraamabhita.h puraa.nakavinaa k.rta.m
ya"sa.h||8||

sthitavatyathaambudharadhiirani.hsvanaamiti ki.mcidaadipuru.se 'bhyudiirya
gaam|

"sucimukhya"se.sasakalartuma.n.dalak.sa.nad.r.s.tipaataparibodhita.h
"sanai.h||9||

kva.nitaanubandhamukharaananabhramadbhramaropayuktamukhasaurabha"sriyam|

da"sanaa.m"sukesarakaraalitaa.m puro
nijapu.spasa.mpadamivodgirangiram||10||

smarabaandhavak.sayakare tadutthitajvalanaabhighaatavinikuu.nitek.sa.na.h|

"sa"salak.sma"sekharat.rtiiyacak.su.si k.sa.namaa"sritaa"saya
ivaabhyasuuyayaa||11||

"srava.naagralagnanavacuutama~njariimakaranda"siikaraka.nasp.rhaagatai.h|

madhurtiyabhaa.sata madhuvratai.h puro hriyamaa.navaakya iva
ma~nju"si~njitai.h||12|| (cakkalakam)

%p.85

adhiti.s.thato h.rdayapadmavi.s.tara.m
bhuvanatrayavyavah.rdekasaak.si.na.h|

pratidhavyapaayapari"suunyasa.mvida.h kimivaasti yanna vidita.m
tave"situ.h||13||

tava sa.mvidaadisahaja.m catu.s.taya.m jagati pratiitamanagha.m tathaa
yathaa|

sthitimaapu.so 'sya sakalaati"saayiniimapara.m na ki.mcidapi
taaratamyabhaak||14||

saha siddhini.spratighasa.mvidarci.so na gha.taamupaiti
parapaarad.r"svana.h|

tava naatha "sabdasamayaagataa
kvacitsakalaarthama.n.dalasatattvaveditaa||15||

avi"se.sav.rttirahimatvi.so yathaa sakale.su vastu.su vibhaa vij.rmbhate|

tava naatha ni.spratighanirmaliimasasthitirastamohatimiraa
matistathaa||16||

pratipannasarvagatavastuvistarastadapii"sa p.rcchasi yadadya tena na.h|

kurute 'dhunaa ku"salasa.mgraha.m para.m madhuro
mithastvadabhibhaa.sa.nak.sa.na.h||17||

prak.rte.h p.rthagvik.rti"suunyataa.m gata.h
prati.siddhavastugatadharmani.skriya.h|

puru.sastvameva kila pa~ncavi.m"saka.h
sphu.tacuulikaarthavacanairnigadyase||18||

%p.86

prathitaprapa~ncarasabhaavavarjita.h kvacideva ki.mcidapi kartumak.sama.h|

avapurgata.h kara.nav.rtti"suunyataa.m prak.rteraho nu sad.r"so
'sikaamuka.h||19||

kathayanti naatha da"sahetusa.m"srayavyavadhuutaviplavavi"suddhacetasa.h|

tava saa.mkhyav.rddhamatabhedavartina.h k.rtino 'niv.rtti kila tatpara.m
padam||20||

dadhatiiha karmaphalabhogavarjite sakalaarthattvavidi pu.mvi"se.sataam|

tvayi "sabdamii"svara iti vyavasthita.m kathayantyananyavi.saya.m
manii.si.na.h||21||

%P.87

d.r.dhabandhako.tiparimar.sakar.sita.m na kadaacidanya"saminaamiva kvacit|

vidurii"svaratvamanagha.m
tavaanvayavyatireka"suunyamavadaatad.r.s.taya.h||22||

bhuvanaani pa"nkajabhuva.h sis.rk.satastapaseddhataa.m kila gatasya ya.h
puraa|

udabhuunmakhaadi.su ca pa~ncalak.sa.na.h sakalakriyaasu
viniyogabhaagbhavan||23||

"srutaya.h pada.m paramamaamananti ya.m bahuvaktrapaadapi ca yo
'bhidhiiyate|

adhigamya ya.m punarudeti no jana.h pra.navastavaiva bhagavansa
vaacaka.h||24||(yugmam)

dadhato 'vyayaanudayadharma"suunyataa.m suranaayakaikagurutaamupeyu.sa.h|

upavartate ya iha na vyavacchide tava "sarva carvitacaraacara.h
kvacit||25||

kriyayaa kramaadavayavai"sca sa.mkhyayaa nijalak.sma.naa ca ya
ihopalak.syate|

"samanaadimadhyanidhana.m svamaayayaa smarakaala kaalayati kaalameva
tat||26|| (yugalakam)

avitarkamasthitavicaaragocara.m sukhavedanojjhitamanasmtaanvayam|

abhigamya "sa.mkarasamaadhimicchayaa tava jaatu naiva bhajate bhrama.m
pumaan||27||

citi"saktiruupavipariitabhaava"saatprak.rtau purask.rtaviraagabhaavanam|

viru.naddhi taamapi vivekadar"sanasthitimii"sa
sa.myamimanastavecchayaa||28||

%p.88

tapanaadike vididhalak.smyama.n.dale k.rtasa.myamaastrida"sanaatha
yogina.h|

bhuvanaadidhaamasu
bhavantyaviplutapratibhaatacitrabhavadaatmasa.mvida.h||29||

vyatipetu.saa.m trayamasa.mvidaatmaka.m
sthitisa.mmukhiik.rtanirodhavartmanaam|

bhava yoginaamudayate tavecchayaa nahi ko.tibhuumidhi.sa.naa na
saptadhaa||30||

manaso nirargalapariplavaatmano nirupaplavasthitinibandhanaa n.r.naam|

rasanaadidhaamasu rasaadigocaraa bhavadaatmikaastrida"sanaatha
sa.mvida.h||31||

kaladhautalak.sa.na iti pratiitimaanpuru.sastvamaa nakha"sikha.m
suvar.naka.h|

kathita.h kilaupanipadai"sca pa~ncadhaa
sukhavedanaadimayataamupeyita.h||32||

sphu.tahi.mkriyaadinidhanaavasaanataapratipannapa~ncavidhabhaktisau.s.thavam|

druhi.nena saama bahuvartma gaayataa jagati tvameva gu.nagaura
giiyase||33||

sthitimiiyivatsu niyata"srutikramasvarama.n.dalaanugamasusthitaa.m
dhruvam|

aparaantakaadi.su viviktavastu.su dhvanasi tvameva
da"sa"sabdalak.sa.na.h||34||

sakalaadhikaaraviniv.rttihetutaa.m gatavanti
vaa"nmayaparaa"nmukhasthiti.h|

hara madrakaa.ni gahanaani gaayati prak.rti.m bubhutsura.nure.sa
taavakiim||35||

gatamii"sa "saa"svatikat.rptihetutaamam.rta.m bhavantamiva somapaayina.h|

hara sa.mstaravratanimittamuttama.m duhate
guhaanihitamaahitaadaraa.h||36||

bahubhedasaa.mkhyaguruyogadhaara.naak.samataanvitasthirasukhaasanasthite|

bhavati prasannamanasi pravartate k.rtina.h kilaa.s.tavidhamai"svara.m
balam||37||

dvividhai"scatu.sprak.rtibhi.h "srutikramaadupapannasau.s.thavagu.naa kila
svarai.h|

bhavadaatmikaiva mahatiimupasthitaa sphu.tasaamagho.samadhuraa
sarasvatii||38||

prathitaa.h paraaparad.r"sa.h puraavida.h kathayanti vi"svanuta neti neti
yat|

sakalairvinaak.rtamupaadhisaadhanai.h parama.m tadeva tava
tattvamadbhutam||39||

avipannavedanavivartamuccakairvasudhaanilaanalajalaadika.m n.r.naam|

puru.sa.m tadaatmakamathaacacak.sire
bhagavanbhavantamavadaatadar"sanaa.h||40||

%p.89

pra.navaadirapyatha viraamataa.m dadhatpha.ninaa
niruupitapadaarthasaptaka.h|

bhagavannadhiita iha yai.h kilaagama.h padamaapnuvanti nanu te 'pi
taavakam||41||

vrajasii"sa paadarahito grahiit.rtaa.m pratipadyase karavinaak.rto 'pi
san|

avalokayasyanayano 'pyakar.naka.h sakala.m "s.r.no.si na ca vetsi vetsi
ca||42||

iti naatha sarvajagataa.m vilak.sa.na. vapuradbhutaati"saya"saali
bibhratam|

abhipa"syata.h kila bhavantamavyaya.m ku"salasya sa.mvidakhilaa
vivartate||43|| (yugalakam)

"sa"sima.n.dala.m jalatara"ngasa.mhatipratibimbita.m hara jalaa"saye
yathaa|

drumapallavodavasitaantaraa"srayastapanaatayo vipatita.h k.sitau
yathaa||44||

gagana.m yathaa sithitamuluukhalaadi.su sphu.tamekameva
sakalaadbhutasthiti|

pratipadyate bahuvidhatvamaa"srayapratisa.mkramaadavik.rtastathaa
bhavaan||45|| (yugalakam)

harirekace.s.ta iti yattada.m"sakaastricaturbahukriyatayaa vyavasthitaa.h|

sakalaatmanastava mahaavibhuutitaa.m dadhato vivarta iva sa.msthito
'para.h||46||

api naatha vidhyati ma.ni.m niriik.sa.nastamana"ngulirvayati
bodhitastvayaa|

pratimu~ncati sma tamaka.mdharo 'pi
sanparipuujayatyarasanastadadbhutam||47||

bahuruupa eva dadhadekaruupataa.m sthiradharmataamupagato 'pi gatvara.h|

nabhasi sthito 'pyanativ.rttabhuumika.h savidhaaspado 'pi bhajase
viduurataam||48+||

cidacitparo 'pyacidacitparo bhavannatadaabha eva hi tadaatmataa.m dadhat|

sadasatparo
'pyasadasatparasthitirbahuvaktrapaadavayavairvinaak.rta.h||49||

"si"sira.h sahasrakarama.n.dalodare "sa"sini sthito 'pi
dadhaduu.smasa.mpadam|

ubhayaatmako nirubhayaatmako 'thavaa
gahanastvamitthamalamadbhutaayase||50|| (tilakam)

bhagavannaho bata kilaasi durgraha.h prathitena ruupavibhavena kenacit|

adhiropitena tathataatmanaapi vaa kvacanaapi yanna
k.rtinaabhyupeyase||51||

%p.90

na gatistavaasti suranaa"sa naagtirna bahirna caantarvabhaasase kvacit|

dvyavabhaasa"suunyatathataavalambana.h pratibhaasi
naanug.rhiitacetasaam||52||

avibhaaga eva sakalaarthasa.mhaterjagati prakaa"sakatayaa vyavasthita.h|

padavaakyayostvamupakaarakaaritaamabhidheyavastuni savistare gata.h||53||

parikalpitena dadhadekaruupataamapi kart.rkarmakara.naadivartmanaa|

tvamanaadikaalak.rtayaa hyavidyayaa bahudhaa vibhajya parig.rhyase
jani.h||54||

sakalaarthavigrahatayaa vivartate yadanaadimadhyanidhana.m kilaak.saram|

prathayanti tattava jagannibandhana.m "siva"sabdatattvamavina"svara.m
vapu.h||55||

asamaaptaviplavavikalpagocarau vyavahaarapaddhatiparasparaa"srayau|

parata.h sthitatvamavadheravaapnuto viniv.rttimii"sa jagato 'sya
dhiidhvanii||56||

jagato 'valambitaparaavarobhayavyativ.rttaruupagahano visa.msthulaam|

visabhaagataamupani.satparaa"srita.h pratibhaasate bhava bhavaanna
kasyacit||57||

vyatiriktav.rttiragu.no gu.nasthiti.h suranaatha tatprak.rtitaa.m ca
sa.m"srita.h|

sphu.tamadhvana.h .sa.dvidhisthiterbhavaanvisabhaagataamatha sabhaagataa.m
gata.h||58||

api buddhigocaramatiitya sa.msthita.h
pra.navaaravaantaranivi.s.tad.r.s.tibhi.h|

kimapi pratiipitaviparyayagrahairanupaadhiruupakara.no niruupyase||59||

dadhato vila"nghitaturiiyav.rttitaa.m k.rtajiivajiivananiraamayasthite.h|

bhavato 'pavargadamanaahataatmana.h padamaapnuvanti k.rtina.h
su.sum.nayaa||60||

vyavadhuutakalpanagabhiiramuurtitaa.m dadhata.m durantamanapaayamadbhutam|

pratibhidya ma.n.dalacatu.s.taya.m javaatk.rtino
bhavantamavi"sannanaav.rtam||61||

bhavadiiritena manasaabhihanyate suranaatha vigraha"sikhii "sikhaakula.h|

sa samiiramiirayati pa~ncalak.sa.na.m sthitihetumii"sa vapu.sa.h
"sariiri.naam||62||

adhiruhya ni.spratighacittasaarathi.m da"sabhedabaahyakara.naa"sraya.m
ratham|

vi.saye.su niilagala bambhramiitya.nurbhavadicchayaa ca vinivartate
puna.h||63||

sakalaadhidaivataga.nasya tasthu.sa.h "srava.naadidhaamasu guru.h
"sariiri.naam|

h.rdayaambare niravalambanasthiti.h k.rtibhistvameva
bhagavannupaasyase||64||

%p.91

nicite raja.hprabh.rtibhirgha.taantare salilaani yogamupayaanti no yathaa|

a.numa.n.dalaani bhagava.mstavecchayaa nirupaplavasya bhavata.h
sukhaadibhi.h||65||

h.rdayaaravindadalako.tarodarasphu.taj.rmbha.naaparivartavibhrama.h|

jagato gata.h pratatamantaraatmataa.m kuru.se
gatiistvamayanadvayaa"srayaa.h||66||

"sriyam.r"nmaye dadhati saamadiidhitau
tara.nestrayiimayaniraamayaatmana.h|

pratibhasabhedagahano 'vabhaasase tvama.nuryajuu.m.si puru.so 'tra
ma.n.dale||67||

sphu.tameka eva vividhaakhyataa.m
dadhaddharimuurtiraa"srita.s.tathagvidhakriya.h|

jagatii.m dinartvayanahaayanaadika.m vidadhattvameva
vitapasyabhii"sumaan||68||

sakalaa.nutattvavapu.saa.m parasparapratibandhinii.m tanubh.rtaa.m
trida.n.davat|

upalabhyate trida"sanaatha yogato nirupaplavaa bhavadupaadhikaa
sthiti.h||69||

pra.ninii.sataamanujigh.rk.sayaa k.rtiirjagata.h
parasparavivaadaviplutaa.h|

dhi.sa.naadaya.h kila mana.h puraavidaa.m bahvadaatmikaa vivi"surii"sa
devataa.h||70||

pravive"sa yaa k.sapitamohaviplavaa vivi"su"sra yaa.m
sakalavedyavedikaa.h|

apavargamaarganibi.daargaliccidaa tava vidyayaiti
"sivataama.nustayaa||71||

jagataamanaadinidhanasya tasthu.so janakatva eva jananojjhitasthite.h|

tava naatha satyapi gu.naadisa.mbhave nahi sa.mbhavatyabhijanaa"srayaa
stuti.h||72||

janatendriyaatigavi"suddhagocaradvya.nukaadibandhagatakaaryadar"sanaat|

gha.takumbhakaaravadakaarakaatmanastava kaara.natvamanumiiyate
budhai.h||73||

nijayaiva ni.spratigharuupayecchayaa vyavahaari.no 'tiniravagrahaatmana.h|

k.rtina.h prayojakavinaak.rtaa.m vibhostava kart.rtaa.m samagiranta
suuraya.h||74||

dadhato 'dhikaavikala"saktima.n.dalasthitiruupataa.m
prathitabhaavavikriyam|

tava "saktile"sa idamuccakairjagatk.subhite gu.natrayamaya.m
kilodabhuut||75||

anaghsva"saktivibhavavyavasthite.h
pa"supaa"sama.n.dalavilak.sa.naatmana.h|

bhuvanaadhinaatha bhavata.h pravartate cidacitsvabhaavamiha
bhaavama.n.dalam||76||

avarug.nagaa.dhatimiraanmariicibhiryugapadvicetanacita.h p.rthagvidhaa.h|

jvalata.h ka.naa iva vibho vibhaavasorbhavata.h padaarthanivahaa
viniryayu.h||77||

%p.92

tava saadbhutaati"sayavaibhavasthiterapi naatha
"saa"svatikataamupeyu.sa.h|

kramayaugapadyagha.tanaavirodhitaa.m sakalaarthasa.mpadi na bibhrati
kriyaa.h||78||

tvamadhi.s.thitaavikala"saktima.n.dala.h sakala.m jagats.rjasi paasi
ha.msi ca|

sthirapa~ncamantramayavigrahasthitirjananadvayena
bhagavanvinaak.rta.h||79||

k.subhite bhavatyavanitaa.m guhaagataa prak.rti"sca balvajavadutthitaa
tata.h|

jagadudbhavaarthamitaretaraa"srayastimitaa"sca rajjugu.navadgu.naa.h
sthitaa.h||80||

dvya.nukaadiyuktimada"se.sagocara.m k.rtavaanvicitramiha kaaryama.n.dalam|

atisuuk.smad.rktvasakalaarthaveditaa vibhutaanvitastvamanumiiyase
budhai.h||81||

vibhuruupayaa vikalavastusa.mnidhi.h prabhuruupayaa ca
sakalaarthakaaraka.h|

tvamadhii"sa "saktikalayaa dvidhaatmataa.m gatayaa
vibhaavitacaraacarasthiti.h||82||

avipanna"saktigu.nagumphitasphuratsphu.tavigrahaak.sabhuvanaprasuunayaa|

na kadaacana kvacidavaapyata prabho prasaropagaatagha.tanaa
tavecchayaa||83||

madhuko.sasa.mpu.tavadaahitasthitirgahanaaguhaa guhapitastvayaa k.rtaa|

sthitibhedameti na kadaaciduccakai.h
sakalaamalaa.nuga.nabandhamandiraa||84||

vasudhaa vibhaavayati biijamuccakairanagha.m yathaavibhavama"nkuraatmanaa|

sakalasvabhaavakara.na.m tathehita.m tava naatha sarvamiha
bhaavama.n.dalam||85||

apare puna.h prathita"saktisa.mgrahagrathitaatmana.h prak.rtitattvato
'vyayaat|
dhi.sa.naadikaaryapa.tala.m pravartate tadabhinnaruupamiti
sa.mpracak.sate||86||

nijakaaryacakragha.tane hyacetana.m pratipadyate kimiva vastu kart.rtaam|

kathayantyata.h prabhavahetumii"svara.m bhavinaa.m bhavantamiha
citkriyaatmakam||87||

pralaye 'pi sarvajagataamaviplutasphu.tasa.mvidaarciraviluptavaibhava.h|

sphu.tamuur.nanaabha iva ra"smisa.mhatera.nusa.mpadastvamasi naatha
kaara.nam||88||

jagadekakaara.namakaara.naatmaka.m vibhumavyaya.m gu.nada"saavinaak.rtam|

kathayanti naatha puru.sa.m sadharmataa.m gatamii"sarasya bhavata.h
kilaapare||89||

prak.rtii"svarobhayacidaadice.s.titaprathitaprapa~ncarahitaanupaadhikam|

apare pramaadvitayani"scita.m punastritayaatmaka.m samudaya.m
pracak.sate||90||

%p.93

anapek.sitaavikalakaara.naantara.m bhavinaamu"santi bhava janma kevalam|

apare 'pavargada nisargavaadina.h
"sikhipicchasa.msthitivadaattaviplavaa.h||91||

pralayodayavyatikaraanupapluta.m "suci"sabdatattvamapare punarvidu.h|

pari.naamaruupamiha yasya d.r"syate bhava bhaavama.n.dalamida.m
caraacaram||92||

samayaantare 'pyagha.tamaanakalpanaatrayabaahyavastuvi.sayaavamardina.h|

apare vi"saaradadhiyo jagatsthiti.m suranaatha sa.mvidamu"santi
kevalam||93||

ubhayaatmakagrahaviviktacetaso vyavalambya maadhyamikadar"sanasthitim|

sthiratatvani"scayadhiyo 'bhimanvate k.rtak.rtyataa.m tava gu.nena
ra~njitaa.h||94||

a.numaahuraindriyakameva kecana tvadanugrahonmi.sitasa.mvidarci.sa.h|

apare tvanaindriyakameva viplavaadabhimaanamii"svara tadaatmaka.m
vidu.h||95||

na bahi.h "sariiraparimaa.nato '.nvapi kvacanaapi cittvamiha jaatu
lak.syate|

iti ni"scitaa.h k.rtadhiya.h pare vyadhustava
"saa"svatatvavibhuutaaviparyayam||96||

vyavaluptamohagahanaastvadicchayaa bahgavanbhavantamavadaatadar"sanaa.h|

bahudhaatmatattvamapare pracak.sate
ka.nabhak.sajaiminidigambaraadaya.h||97||

apare salak.sa.navilak.sa.naatmataagrathitaanavasthamanujohav.rttaya.h||

bhavato 'stitaamanudayaadihetubhirbhagavannapaahnuvata
naastikaa"sayaa.h||98||

pratipannabhinnaparikalpakaara.napratibhaajava~njavaviraamabhaavanaa.h|

"sivamaargamadhyavasasurna kecana plutacetaso
bhavadanugrahojjhitaa.h||99||

bhagavatyanugrahaparaa"nmukhe sati pratipadya maargamapi ta.m duraasadam|

adhigacchati kvacida.nurna ki.mcana sthirapa~ncaparva.ni viparyaye
sthita.h||100||

api yatnato 'dhigatatattvama.n.dalaprak.rtiprataanagahanaadiko n.r.naam|

bhavadaagamaam.rtabahi.sk.rta.h pumaanparameti
paa"savamataanusaaritaam||101||

avirug.namohagahanaa.h kiletaraa malinaatmabhi.h pa"sumatapradiipakai.h|

bhavadaagamaanadhigamaadasa.m"saya.m tamasaiva sa.mpa.s.tacire
'.nusa.mpada.h||102||

prak.rtirna cetayata eva ki.mcana trida"saadhinaatha puru.so 'pyudaasitaa|

tadanugraha.m prathitacetanakriya.h kuru.se tvameva kila
bhuktimuktida.h||103||

%p.94

api dharmale"sasamataavi.dambaanaada.s.tathaktva eva puru.se"sayo.h
sthitaa.h|

bhavadaagamaam.rtabahi.sk.rtaa.h pare k.rtino bhavanti na
vivektumantaram||104||

dvividho hi "sabdanikurumba uccakai.h "siva"saasanetaramataprakaa"saka.h|

jagata.h paraaparaphalaikahetutaa.m pratipadyate bhava
bhavatpra.net.rka.h||105||

harigopakagrahahimaa.m"subhaaskaraprak.rtaprakaa"sasad.r"sii catu.s.tayii|
suranaatha sa.mvidiha sa.mpravartate
tvadanugrahopahitataaratamyabhaak||106||

akatha.mkathatvamaviparyayaagamaatsphu.tamaarivaa.msa iha yogavartmanaa|

na bhavanti kecana bhavadgu.naa~njitaa.h punaraajava~njavaju.so
vivekina.h||107||

gaganaasane k.satatamaa.h k.rtasthiti.h sakala.m
didar"sayi.suraatmavaibhavam|

vimalai.h sva"saktikira.nai.h
prasedivaanudamiimilastvama.nusa.mhaterj~nataam||108||

citi"saktitaamavikalaarthavittayaa sakalaarthakaarakatayaa ca kart.rtaam|

a.numa.n.dalasya bhavataanug.rh.nataa kriyate sure"sa
sad.r"satvamaatmana.h||109||

bhavato 'vyayaatsadasataatmana.h puraa niriyaaya yatkila
ninaadaruupabhaak|

dadhadii"sa "saastramanagha.m sadaa"sivo bubudher 'thatattvamakhila.m
tadaa"srayam||110||

krama"so 'pyanantamukharudrama.n.dalasthirasa.mpradaayagatavastuvistaram|

giri"so 'bhyabhaa.sata caturbhiraananairbahubhedamantragahana.m
tadudbhutam||111||

sadala.m vikaasi gu.nakesarotkara.m sphu.tadharmanaalamamalaatmataa.m
dadhat|

madhuvar.si naatha bhavadaananaadabhuutsphu.ta.sa.tpadaarthamiha
"saastrapa"nkajam||112||

sakalaarthavaadanija"saktitaa.m gatai.h
sahakaarisa.mhitavi"se.sav.rttibhi.h|

grathitaak.sarairjagati vi"svaruupataamiva garbhitaavikalavaa"nmaya.m
gatai.h||113||

k.rtasaadhakaabhyudayamantrama.n.dalaprak.rtisphu.taa.s.tavidhavargavigrahaa|

trivibhedatattvaparini.s.thitasthitistava "saktiraananabhavaa hi
maat.rkaa||114|| (yugmam)

bhavadaananaabhyuditamaat.rkaak.saragrathitaa bhavanti bhava
mantrivigrahaa.h|

nirapek.sataamupagataa vimuktaye bhavabhogadaastu
vipariitav.rttaya.h||115||

dhruvamuurdhvavarti padamaaruruk.sataamadhirohi.nii
nikhilavastupaddhati.h|

bhagavanvyadhaayi bhavataiva yoginaa.m
nija"saktibhittigha.titaavalambanaa||116||

%p.95

api baalako.ti"satabhaagavigraha.h .sa.dupaadhikaamapi vidhaaya paddhatim|

sthita eka ea bhagavannaho bhavaanvidadhaati cetasi na kasya
vismayam||117||

bhavadiirita.h sphu.tamananta eva hi prathama.m guhaa.m
gu.namayiimacuk.subhat|

as.rjattadaadi sa sitaasita.m jagadvasudhaavasaanamiti naatha
"su"sruma.h||118||

suranaatha yaa jagati tattadaatmikaa.h "siva"saktayo vidadhaati kriyaa.h
kramaat|

bhava taabhireva jagadetadicchayaa
niraviiv.rtatsakalamantranaayaka.h||119||

bhavadicchayaiva vinirodhavartitaa.m paratantrataa.m ca
jagataamupeyu.saam|

sthitirak.sa.naadikavidhaayina.h kvacinna calanti naatha kila
mantranaayakaa.h||

kamalaasanaprabh.rtaya.h suraadhipaa bhavadiiritaastrida"sanaatha
saa~njanaa.h|

trividhasthiterbhuvanasa.mtate.h kramaadudayasthitipralayahetutaa.m
gataa.h+||121||

tava muurtitaamupagataa.h sure"sa ye prathitaa.h
k.r"saanu.s.ta.sada"svabhaanava.h|

udapaadi tebhya iha paavaniikramaatsakalaa"ngasau.s.thavayutaa kila
trayii||122||

kara.naatmataamupagatena sarvata.h "srutivartmanaa ya iha naatha
saadhyate|

sahasiddhameva tamu"santi suurayastava dharmamii"sa
nirupaplavasthitim||123||

%p.96

bhavadicchayaa kara.nabhedavartina.h sukhamaasate varada cakravartina.h|

sphu.tasaarvakaamikaguhaabilaantarapratibaddhacitrabhuvanavyapaa"srayaa.h||124||

bhavataa kadaacidanadhi.s.thitaatmanaa.m
prak.rtisvabhaavaparamaa.nukarma.naam|

gha.tate vicetanatayoditaaparai.h "sapathairapi kvacana naiva
kart.rtaa||125||

kalayaa kilodvalitacetanasthiti.h pratipadyamaanavi.saya"sca vidyayaa|

d.r.dharaagara~njitamanaa bhavatyaya.m bhavadicchayaa
prak.rtibhogabhaaga.nu.h||126||

trividhena ka~ncukamalena ruu.sitaangahanopabhogakuharaabhipaatina.h|

apak.r.sya pudgalaga.naanguhaabilaadavadaatataa.m nayasi
duuramicchayaa||127||

ava"saanmanovi.saya"sa.spama.n.daliimabhilaa.sukaa.m"sciramadhomukhasthitiin|

tvamanugrahonmathitapaa"sasa.mcayaanna pa"suunpramocayasi
pa~ncadharma.na.h||128||

pratibudhyate vi.sayavarti vastu sacciti"saktiraskhalitav.rttiraa.navii|

dvitayaatmataamupagataadbhutasthiti.h sakalaa.m prabodhayati taa.m tu
taavakii||129||

api paddhaterabhividhau vyavasthita.h puru.so '.nure.sa
d.r.dhapaa"saruupayaa|

parato nu bhoktumalamaatmagocaraattava naatha "saktikalayaa
niyojita.h||130||

viv.r.notya.so.dhaparamaarthasatsthiti.m sthagayatyapi sphuritaruupameva
yaa|

na sa maayayaa tava tayaa vi.dambyate tvayi yasya bhaavavinibandhana.m
mana.h||131||

%p.97

sukhavedanaam.rtatara"ngi.niijalairabhi.sicyamaanavapu.sastavecchayaa|

viniv.rttima"snuvata eva sarvato bhava cetanatvasamavaayino malaa.h||132||

pratipanna"saaktavibhavaa.h prasaadinaa bhavataa
ciraadanug.rhiitacidd.r"sa.h|

upapattidhaamasu na te.su te.svamii bhagavanbhavanti phalabhogino
'.nava.h||133||

tvayi naatha dharmajaladatvamiiyu.si stravati prakaamamam.rta.m
guhaa"saye|

sphu.ta"sakti"suktik.rtasa.msk.rti.h kramaada.nubindureti
"sucimauktikaatmataam||134||

upasa.mh.rtaanyavi.sayaanupaplutastimitaantaraatmakara.noditasthiti.h|

matimaanbhavantamavalokya kevala.m sakalaarthad.rgbhavati
yattadadbhutam||135||

sm.rtile"sato 'pi bhavabandhanacchida.h sphu.tataaprav.rttimiva naatha
kaalikaam|

vyapanetumaatmaparamaa.nusa.m"srayaa.m tava "saktireva malavaasanaa.m
k.samaa||136||

parim.r.s.takaalikamavaapya hemataa.m na yathaiti taamramiha taamrataa.m
puna.h|

vimaliik.rta.m sada.nutattvamicchayaa tava naatha narcchati tatha
svavaasanaam||137||

%p.98

prak.rti.h pumaanpra.nava ityamii traya.h suranaatha
kuupagha.tarajjuvatsthitaa.h|

apakar.sasi tvamupari sthito d.r.dha.m kara.naprapa~ncarahito
'.numadbhutam||138||

iyamantara"ngabahira"ngaruupataa.m dadhatii kalaapari.natirdvidhaa
sthitaa|

a.nubndhav.rttiranulomavartinii pratilomata.h punarapohyate tvayaa||139||

apadarayasya gu.nali"nga"suunyataamupajagmu.sa.h k.rtah.rdambarasthite.h|

vyapaliinasaa.mpratabhavi.syadarthataavi.sayo '.nurii"sa bhavati
tvadaa"srayaat||140||

ravidiidhitivyatikaraadime yathaa praka.tiibhavanti bhava caak.su.saa
gu.naa.h|

tava sa.mnidheranaghav.rttayastathaa vi"sadiibhavanti
puru.savyapaa"srayaa.h||141||

vikalo 'pi sansakala"saktisa.mk.sayaadasahaaya eva puru.so 'tidurgamam|

apavargamaargamupagacchatii"sa yadbhavati prasedu.si na
tatkilaadbhutam||142||

%p.99

amanaskayogagatisa.m"sitavratairyadavaapyate kila nira~njana.m padam|

nirupaplavaa.m ca dadhadaatmani sthiti.m hava naantariiyakamanugrahasya
tat||143||

sphu.tayogadharmajanitaadanugrahaatku"salo nije paragate tathaatmani|

a.nucetaso vyatikaraattavecchayaa vi.sayaantare.su ca tanoti
sa.mvidam||144||

abhimaanakaaryamiti yanna kathyate na bibhartti "sabdagu.nataa.m
yadavyayam|

na ca yatra visphurati taarakaga.no gatirasti yatra na navasvata.h
kvacit||145||

yadanaav.rtatrida"sakaarmukaa"nkita.m vicaranti yatra na
payodapa"nktaya.h|

avalokya tatra nabhasi vyavasthita.m k.rtino
bhavantamapavargamadhyagu.h||146||(yugmam)

upasa.mhitaatmavibhavastvayaa pumaank.rtak.rtyatojjhitabhavaabhavakrama.h|

sthitimaanniruupitapadaarthapa~ncaka.h sad.r"astvameti tava
patyuradbhutam||147||

a.numa.n.daliimanujigh.rk.sato vibhostara.nerivaakalu.sataa.m prabhaa
gataa|

"siva"saktirii"sa bhavata.h pravartate dvividhaa
paraaparavibhedavartinii||148||

bhavato bhavodbhava bhavaabhavasthite.h
pratipannapudgalavibhaktavaibhavaat|

adhigamya "saktyupak.rtaikacittataa.m
caturarthagocaragatirbhavatya.nu.h||149||

%p.100

avibheda eva kila dharmadharmi.no.h p.rthagasti v.rttiriha naapi
v.rttimaan|

tadabhaavameva bhava cetaso 'pare kathayanti
yogamaviruddhavartina.h||150||

sati caivamabhyupagate vimuktibhaa"n nanu sarva eva viniruddhacetana.h|

sphu.tamaprayatnamiha sa prasajyate bhavadicchayaa tu vimala.h sa
muktibhaak||151||

dvividhaatmanaa bhavadanugrahe.na ye vi.sayiik.rtaa v.r.sagate
kilaakalaa.h|

tava tulyataa.m dadhati te guhaa~njanavyatiriktajanmagatitaa.m
tathaa.nava.h||152||

vasudhaadi.su trida"sayonivartinaa.m
parame.s.thini.s.thamajitottarottaram|

sthitamii"svaratvama.nimaadi yadvibho bhavadicchayaatra tadaho
vij.rmbhitam||153||

upajagmu.saa sakaladharmaruupataa.m bhavataa samarthitacidaatmavaibhavam|

sakalakriyaasu suranaatha ce.s.tate nirupaplava.m
bhuvanapaa"sama.n.dalam||154||

%p.101

tava "saktirapratihataatmavaibhavaprabhutaanvitaa ca samadhi.s.thitaa
yayaa|

vicalanti naatmaparamaa.nava.h kvacidbhava k.rtyavastu.su
paraaparaatmasu||155||

bhavadaatmaka.m sakalamantrama.n.dala.m surasa.mhati"sca
bhagava.mstvadaatmikaa|

trividhe gu.natrayamaye jagatyaho na tadasti yatkila vinaak.rta.m
tvayaa||156||

paripuuritaakhilaparaaparaatmakapratibandha"suunyaphalasa.mvido
'vyayaa.h|anivaaritaam.rtapaya"scyuto vibhostava "saktayo
bhuvanakaamadhenava.h||157||

bhavadicchayaa hyanug.rhiitacetasa.h "satarudraviiramukharudranaayakaa.h|

kamalaasanaadigu.nabhogayogina.h pravi"santi dhaama kila
"saivamadbhutam||158||

pa.talaadibhi.h sakalad.rkkriyaatmaka.m pihita.m na pa"syati yathaa
vilocanam|

sthagita.m malairbhavadanugrahaad.rte na tathe"sa
ki.mcida.nutattvamiik.sate||159||

anura~njitaakhilagu.no bhavadgu.nairbhavapa~njara.m
d.r.dhamana~njanaa~njasaa|

parim.r.s.tagaa.dhamalapa~ncakasthiti.h puru.so bhanakti
bhagava.mstvadaa"srayaat||160||

apahaay yadvadiha naatha niilataa.m va.tapaadapacchada upaiti piitataam|

pa"sutaamapojjhya tava "saasane sthita.h "sivataa.m sure"sa kila
tadvadetya.nu.h||161||

%p.102

h.rdi sa.mvida.m"subhiradhii"sa taavakairavarug.nasa.mtamasabandhaviplave|

sakala.m kalaapuru.sayo.h kilaantara.m ku"salo 'dhigmya
niyamaadvimucyate||162||

malinatvamiiyu.si yathaa na darpa.ne pratibimbamasphu.tatayaa vibhaavyate|

suranaatha cetasi malaughaviplute niyamaannisargavimalastathaa
bhavaan||163||

skalaadhikaaranija"saktima.n.dalasphu.tavigrahaak.sabhuvanaadhiko
n.r.naam|

bhavabandhamandhatamasasya tanvata.h pra.niha.msi ha.msa
nibiriisasa.mpada.h||164||

pratibhaagataa.s.tavidhasa.mvidarci.sa.h pratila"nghya vartma suranaatha
.sa.dvidham|

samaye sthitaastava nira~njana.m pada.m pravi"santi "saantamanaso
manasvina.h||165||

dadhata.m niraavara.nacitsvaruupataa.m dhruvamapratarkyamam.rta.m
guhaa"sayam|

sthiragau.nagaahanikagauhamaulataapratipannabhinnanija"saktivigraham||166||

%p.103

sakala.m kalaavirahita.m plavojjhita.m nirupaplava.m bahirupaplavasthitim|

sthitamadhvana.h .sa.davadheruparyato vyativ.rtta"saantamanagha.m "siva.m
param||167||

pratibhaadvayaatigamameyataadikasphu.tadharmayogamanupaakhyataa.m gatam|

a.numaadidevamana.nu.m ca sarvatomukhamuurdhapaa.nicara.nak.sa.na.m
vibhum||168||

nirupaplavasthitinijaa"ngadiipitasthirapa~ncavaktramayavigrahagraham|

sakalapramaa.navi.sayaatigasthitipratipatti"suunyagahanaatmataa.m
gatam||169||

pratipadya "sa.mkara bhavantamavyaya.m
sukhadu.hkhamoharaparihii.nacetana.h|

vyativ.rttatantumayabandhanaa.s.tako bhagavanbhavaaniva bhavatya.nu.h
sphu.tam||170|| (pa~ncabhi.h kulakam)

viv.rta.m jagatkavalanaikat.r.s.nayaa tava taamrataalu mukhama.n.dala.m
k.saye|

"sriyameti lagna"satapattrapaa.tala.m sphuradarkabimbamiva
dak.si.naaspadam||171||

p.rthujuu.tabandhabhujagadhipasphuratpha.nacakrabaalama.nira"smira~njita.h|

"sirasi sthita.h "sriyamasau tanoti te dh.rtasaa.mdhyaraaga iva
baalacandramaa.h||172||

bhavato 'vata.msa"sa"sira"smima.n.dalacchurita.m viraajati
lalaa.talocanam|

smarabhasma"se.saracitaamiva "sriya.m dadhataa
k.rtaaspadamayugmaroci.sa||173||

%p.174

jvalitaanalena gha.titaacyutatvi.saa p.rthuheti"so.sitasuraapagaambhasaa|

vi"sikhena dehitha puraa puratraya.m nayanena
manmathamathordhvavartinaa||174||

tava naatha nuutana ghanaasitoragagrathitaa vibhaati vika.taa ja.taavalii|

parivartanaakulalalaa.talocanajvaladagnidhuumavalayeva pi"ngalaa||175||

pratipadya k.r.s.narajaniimaya.m vapurgirikanyakeva tava nojjhati
k.sa.nam|

sphu.takaalakuu.tavi.sadhuusaraprabhaapa.talacchalena
p.rthuka.n.thama.n.dalam||176||

dahane puraa.m k.sitirathasya cakrataa.m gamita.m tvayaa
"si"sirara"smima.n.dalam|

pratibaddhalak.smamalinodaracchavisphu.tanaabhirandhramiva naatha
lak.syate||177||

bahu"so vyatiitaga.nane.su vi.s.tapapralayaagame.su suranaatha
sa.mbh.rtam|

grahacakravaalamamala.m karoti te
spha.tikaak.sasuutravalayaprayojanam||178||

sphu.takaalakuu.tavi.sakuu.taka.mdharaak.rtaniirabhaaraguruvaaridabhrama.h|

upade"aslaabharabhasaadivaagratastava naatha n.rtyati
kumaaracandrakii||179||

kara.naa"ngahaaravidhibhi.h savistarai.h sakalaasu "sa.mkara ni"saasu
n.rtyataa|

kriyate tvayaanuk.rtiraatmano vibho sacaraacara.m jagadavaapya
tasthu.sa.h||180||

pratipannagotragha.tana.h k.rtasthiti.h pit.rsadmani tvamani"sa.m
samaat.rke|

bhagavannanaadiraja ityapi sphu.ta.m puru.sa.h puraatana iti
pragiiyase||181||

tava paadapadmanakhadarpa.nodarapratibimbitairapi laghuuk.rtaatmabhi.h|

adhigamyate hara mahattvamaanatai.h
sakalaati"saayisuradaityama.n.dalai.h||182||

%p.105

sasuraasurasya jagata.h "sara.nyataa.m bhavato gatasya
cara.naambujadvayam|

janataa namatyavanataapi kutraciddhruvamaa"su"suk.sa.ni"sikhena
naityadha.h||183||

k.sititoyamaarutak.r"saanubhaanumadgaganaam.rtaa.m"suyajamaanamuurtaye|

bhavate matidhvanivikalpagocaravyativ.rttaruupa paramaatmane nama.h||184||

sudhiyo 'pi naatha mati"sabdagocaraastvayi na sthiti.m vidadhatiiha
kalpanaa.h|

u.nale"sasuukti.su yata.h stuto mayaa sat.r.saapi
tadvyavasitaadviramyate||185||

atiduurav.rttirapi yena d.r"syase nahi ruupyase 'ntikagato 'pi yena vaa|

pratij.rmbhate suraguroranugraha.h sa viparyaya"sca tava kena
hetunaa||186||

athavaastu taavadidamadbhutaaspada.m tava ce.s.tita.m
pratigha"suunyasa.mvida.h|

"s.r.nu yannidhaaya manasi vyapaa"sritaa.h "sara.na.m
bhavantamajamavyaya.m vayam||187||

sukhamekadaa sthitavato himaacale smitabhinnavaktraparihaasape"salam|

girikanyayaa nibh.rtametya p.r.s.thata.h
karapa"nkajasthagitamuktacak.su.sa.h||188||

sahasaa vilocanavinaak.rta.m puraa puru.sa.m
puraa.napuru.saattvadutthitam|

k.sayakaalakaalarajaniimukhoccchvasattimiraughabiijamiva naatha
"su"sruma||189|| (yugmam)

k.rtayaa tadaandhaka iti sphu.taarthayaa sa jagattrayaprathitayaatha
sa.mj~nayaa|

tanayaarthine ditisutaaya du"scara.m carate tapo 'tra samaye dade
tvayaa||190||

abhigamya v.rddhimatha tasya mandire sa manoramaa"nkapariv.rttilaalita.h|

upacakrame 'ndhatamasacchidonmukha"scaritu.m sudu"scaramanargala.m
tapa.h||191||

%p.106

cirakaalasa.mbh.rtimataa prasedu.sastapasaa sa labdhanayana.h
svaya.mbhuva.h|

pratimallataarahitadevadaanava.m jagataa.m
prabhutvamanapaayamaasadat||192||

dalitaandhakaaranikara.m mariicibhistadura.hsthale sthitimavaapya
vai.s.navam|

sphuradarkama.n.dalamivaastasaanuni vrajati sma cakramapi
ni.sprataapataam||193||

tenorjitena vijitasya hareramar.sa-

gharmaambu"siikaraka.naavaliraahave.su|

vaktra.m mamaarja vika.tabhruku.tiivibha"nga-

cchaayaamaliimasamivaavirala.m galantii||194||

so 'smaakamii"sa karadaiik.rtalokapaala-

lak.smiisamaakulita"sekhara"saasana"srii.h|

bandigraha.m vyadhita ketanakaananaagra-

nityaanubandhayugapatsthitibandhaheto.h||195||

tatpraaptakaalamiha yatkuru tattvamanva-

gaayaata eva harire.sa salokapaala.h|

sa.msaarasaagaramapi sphu.tamuttitiir.so-

reka.h plavastvamanagha.h kimutaartidu.hkham||196||

iti vacanamudiiryaavaa"nmukhe tatra tu.s.nii.m

sthitavati k.rtapuurvaabhyagamaanaa.m tadaaniim|

sapadi ga.napatiinaa.m krodhaliilaaprav.rtti.h

karatalamalanena k.su.n.naratnormikaasiit||197||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye bhagavatstutivar.nano naama .sa.s.tha.h
sarga.h|

%p.107

saptama.h sarga.h|

kruurakrudhaamatha karaabhihataa.msakuu.ta-

mullaasitabhruku.ti dantavigha.t.titau.s.tham|

te.saamanekavidhaghoravikaarace.s.ta-

maataamrad.r.s.ti sadasi sphurita.m tadaasiit||1||

vinyastapaadabharakampitaku.t.timaagra-

maagha.t.tanaavigha.titaamalamaulibandham|

krodha.h sabhaa.m nyavi"sataa"ngadako.tilagna-

visrastakomaladukuulada"sa.m smaraare.h||2||

vak.sa.hsthale ga.napate.h kupitasya haara-

cchedocchaladbahalamauktikapa"nktiraadhaat|

praagvidrutaa"nka"sara.naagata"satrulak.smii-

svedodabindubisaracchuriteva "sobhaam||3||

chaayaa.m kiranmalinitaambaradigvibhaagaa-

maavirbhavadbhruku.tibha"ngabhayaanakena|

vaktre.na kaalamusala.h sakalaariloka-

sa.mhaararaatrigha.tanaamiva kartumaicchat||4||

sa.mrambhagarbhagurumanyumanaa"scakaara

hu.mkaarabhairavarava.m yudhi viirabhadra.h|

j.rmbhaavikaasivika.taananaka.mdaraadha.m-

bhaagaantaraalakuharaprati"sabdadiirgham||5||

uddaamaro.sabharanirbharabhairaviiya-

bhiiyantra.naarahitahu.mk.rtanaadasaandraa.h|

%p.108

a.msasthalaabhihatitaararavaa bha.taanaa.m

sa.mdhi.m kaha.mcidabhidanna divasp.rthivyo.h||6||

cik.sepa paa.nikamalena rupaa viluuya

vi.syandisaandramakarandaviliinabh.r"ngaam|

ka.n.thasraja.m ratarasaagata"satrulak.smii-

liilaavighaatarabhasaadiva meghaniila.h||7||

kruurakrudha.h karatalena lalaa.tapa.t.ta-

maapaa.tala.m malayata.h sadasi trimuurte.h|

aalak.syatopari t.rtiiyavilocanasya

bhruuma~njariiva navadhuuma"sikhotpatantii||8||

jihmiibhavadbhruku.tipaa.talaraagad.r.s.ti-

tiryagviv.rttavadana.m hasitaa.m"sugaura.h|

"sauryo.sma.naa prathitasaaranirargalena

bhasmiibhavanniva bhuja.h "sikhinaaluloke||9||

vaktra.m dadhadda"sanada.m"sabhayaadivaa"su

kampaakulaadharadalasthiti vajramu.s.ti.h|

dorda.n.damaahata kare.na suraaribha"nga-

sa.mrambharaagavikasatpulakaprabandha.h||10||

"svaasaanilaa natamukhasya karaabhighaata-

bhinnaavanipraka.tarandhrapathapravi.s.taa.h|

paataalagarbhanaliniimanalasya cakru-

ruddhuuta"se.sapha.napaa.n.durapu.n.dariikaam||11||

utta.msapu.spanavakesarasaandradhuuli-

pi"ngiik.rto madhumadena papaata bh.r"nga.h|

%p.109

nirmathnata.h sapadi bh.r"ngiri.terlalaa.ta-

muurdhvaak.sitaaraka ivaagni"sikhaapi"sa"nga.h||12||

ro.saaru.niik.rtad.r"so na.dakuubarasya

hu.mkaaradhuumapa.talii.m mukharandhrabhaagaat|

daityaadhiraajakavaliikara.naadare.na

k.rtyaamivaik.sata jana.h sahasotpatantiim||13||

ka.n.thaavalambimakarandarasaatipaana-

visrambhamantharaviliina"siliimukhaughaa|

d.rptaarisa.mgarajalaa"sayaku~njarasya

bhaati sma "s.r"nkhalamivotpaladaama ji.s.no.h||14||

niryannakhaa.m"susalilaughak.rtaabhi.seka-

meka.m sahaayamanagha.m yudhi manyamaana.h|

baahudruma.m karatalena paraamamar"sa

durdar"samuurtiratha kar"sitasarvaloka.h||15||

pre"nkhallalaa.taka.sa.notthitasaandradhuuma-

lekhaanu.sa"ngak.rtalagnakabandhamoham|

tigmaa.m"subimbamasudar"sabhaya.mkaraika-

muurti.h sumuurtiradadar"sadakar"sita"srii.h||16||

anyonyagaa.dhamalanena raraaja dhuuma-

varticcha.taa karapu.taadviyadutpatantii|

ii.sadvinidradalama.n.dalapu.n.dariika-

ko.sodaraadbhramarapa"nktirivaagnikasya||17||

%p.110

krodhe"svarasya ca kirii.takapaalapa"nkti-

ruurdhvek.sa.naanala"sikhaapa.talaavamar"saat|

sa.mhaarabhaanukarataapita"sailakuu.ta-

.taa.mkaarataararavamasphu.taduttamaa"nge||18||

ni.h"se.samaakulita"se.sa"sariiranaala-

maaghuur.namaanavika.taabhrapalaa"sakha.n.dam|

ca.n.de"svarasya sarupo bhuvanaaravinda-

mu.s.no.s.nani.h"svasitataapava"sena.m mamlau||19||

sasveda"siikaramakampata taalaketu-

raataamrataalutalabhii.sa.naj.rmbhavaktra.h|

sa.mkalpanirjitapura.hsthitavairilak.smii-

gaa.dhopaguuhanava"saaduta tiivramanyo.h||20||

tiryagvivartitamukhasya lulaayaketo-

rhaasaccha.taadhavalabhaasmanabhakticitra.h|

baahurjayadviradahasta ivaararaaja

piinaa.msakuu.tavika.tonnatakumbhapii.tha.h||21||

sasyandire sadasi dharmajalaani saandra-

sinduurataamramukharaagaruca.h prakopaat|

sa.mdehitendukira.naa"nkuragaurataara-

haaraacchabindupa.talaani sunandakasya||22||

ca.n.de ca caukrudhipi taccara.naatibhaara-

khedaakulonnamitapiivaradiirghado.s.naa|

%p.111

"se.se.na ku~ncitakaraalapha.naasahastra-

vistra.msinii k.sitirabhaaritaraa.m katha.mcit||23||

kruddha.m mayuurapatiketanama.m"sujaalai-

rna dvaada"saapi kakubha.h paridiipayanta.h|

sa.mhaaravaasaramivaatanudruniriik.sya-

ruupa.m vilocanasahastraruco na cakru.h||24||

k.su.n.naa"ngadaaru.na"silaa"sakalotthasaandra-

dhuuliccha.taapa.talaku"nkumapa"nkacarcaa|

pa~ncaak.sakopavik.rti.h k.rtama.n.daneva

sasveda"siikaraka.notkaramauktikaasiit||25||

di.n.de.h sphuli"ngaka.nikaa.h saru.sa.h kiradbhi-

ranyonyapaa.nimalanotthitadhuumadigdhai.h|

naaplo.si dhuurja.tisada.h kathamapyathaurva-

sa.vmaaditaa.m vidadhata.h paru.saak.sipaatai.h||26||

vi.syandamaanaghanagharmaka.naavakiir.na-

mucchvaasiku"nkumavilepanamagnidhaamna.h|

vibhraantataarakavi"sa"nka.ta"saatakaumbha-

"sailaadhiraajaka.taka"sriyamaapa vak.sa.h||27||

ni.spi.s.tahaaravidhutoddhaadhuulipu~nja-

bhasmaccha.taabhiraru.nacchavilocana"srii.h|

k.smaama.n.dala.m jvara ivaakulayaa.mcakaara

durvaarakopavik.rti.h sadasi trimuurdhaa||28||

%p.112

bhaasvatpha.naama.nika.nolba.navahnicuur.naa-

kalmaa.sitaambaratalaanmukharandhrabhaagaat|

valmiikakuu.takuharaaduragaa ivaagni-

ketorniriiyuratha hu.mk.rtadhuumada.n.daa.h||29||

aamardakasya suravairivimardino 'pi

dikkaaminiimukhanavaagurupattralekhaa|

hu.mkaaradhuumapa.talii bhuvanaaravinda-

kopodarabhramarapa"nktiradhatta "sobhaam||30||

krodhaapavi.s.ta"sa"sabh.rtkira.naccha.taacha-

haaraavaliivivalitaagni"sikhasya dhuuli.h|

sa.mrambhavibhramadi"saamukhaj.rmbhamaa.na-

lak.smiikapolatalarodhraraja"scha.taasiit||31||

jyoti.smata.h "sikhi"sikhaanikurumbapi"nga-

jihmotka.tabhruku.tibha"ngabhaya.mkaratvi.t|

saambhobharasthirata.didgu.namegha"sobhi

vaktra.m vilokya sabhayaa bibhayaa.mbubhuuve||32||

taarasya taaratarahu.mk.rtiro.sagarbhaa.m

vinyasyato 'gnikapi"saa.m d.r"samaa"su tiryak|

tattaapayogagalitaatanupatrabha"nga-

hemaa"ngadaa.msa"sikharo bhujada.n.da aasiit||33||

%p.113

ni.h"se.samekakavalagrahasau.s.thavena

m.rtyoriva tribhuvana.m-saru.so jighatso.h|

j.rmbhaavikaasi vadana.m vikaraalajihva-

maalokya sa.msadi vijahvalurasya lokaa.h||34||

ni.h"sa"nkahu.mk.rtak.r"saanuka.naavakiir.na-

vistiir.nataamratalataaluvij.rmbhamaa.nam|

sa.mdhyaapi'sa"ngamaru.naa.m"su"sikhaavamar"sa-

"so.nagraha.m nabha ivorjitavaktramaasiit||35||

j.rmbhaavikaasi mukhamagnimukhasya taamra-

jihvaakaraalavika.tasphu.tadantamaalam|
reje 'mbarii.samiva nirgatavahniheti-

pa"nktiprati.s.thadhavalodaralaajagarbham||36||

diirgha.m vini.h"svasati tindukiniiprasuuna-

vispa.s.tapaa.talad.r"si tri"sikhe samanyau|

aasannameva bhuvanapralayaavataara-

maabaddhavepathuramanyata raajaloka.h||37||+

keyuuracakradalanocchaladindraniila-

kha.n.daavalii karatalaabhihataa.msabhitte.h|

kaalasya ku.t.timatalaamburuhopahaara-

gandhaakulabhramarasa.mhativibhramaabhuut||38||

sa.mcuur.nitaa"ngadakaraalakaraahataa.msa-

kuu.totthani.s.thuraviraavavipuuritaa"sam|

akrodhi bodhitasuraasuracakravaala-

sa.mhaaradurdharaparaakramamantakena||39||

%p.114

ca.n.daananasya karataa.danakha.n.dyamaana-

keyuuraratnaka.nako.naka.natk.rti"srut|

daityak.sayaadhikasaropak.rtaantadanta-

sa.mgha.t.tabhairavaravaanuk.rti.m cakaara||40||

aaghaatabhagnavika.tavra.naka.mdharaa.msa-

kuu.tocchalacchithilitaa"ngadado.hpraca.n.da.h|

m.rtyoriva pratik.rti.h sa cukopa kopa-

kampaakulotpulakapiinakapolabhitti.h||41||

cakraayudha.m sapadi cukrudhivaa.msama.msa-

kuu.taavamardam.rditormikapaa.niyugmam|

sa.mhaarabhaaskaraduriik.syamukha.m niriik.sya

no sasmaru.h svamapi jaatabhiya.h suraughaa.h||42||

cakre di"so ditisutaahavasaavahela-

haasollasadda"sanadiidhiticakravaala.h|

vya"ngyaahitapralayapai"sunaj.rmbhamaa.naa-

kaa.n.de(?) taruutthakusumaa iva niilavajra.h||43||

sa.mrambhi.na.h "sikhitamasya pura.h prakiir.naa.m

hu.mkaaravahnika.nasa.mtatimattumaicchat|

krii.daa"suka.h "sikhibhuva.h paripaakataamra-

pi.n.diirapi"ngaka.na"sa"nki vimugdhacetaa.h||44||

pi"ngek.sa.nasphuradakalkamariicivalga-

dulkaagnidaahabhayaviklavataamivaaptam|

%p.115

bhruubha"ngapu~njitamadhatta lalaa.tapa.t.ta-

maagha.tya ku.t.timatala.m cara.nena nandii||45||

uttaanavaktrakuharotthitayaa.t.tahaasa-

haasatvi.saa kalu.sayaa bibharaa.mbubhuuve|

pre"nkhatyanargalarasaatalagarbhanirya-

dinduprabhaadhavala"se.sa"sariiralak.smii.h||46||

romaa~ncapuuritavikampikapolabhaaga-

mudvartamaanapu.tataaravipaa.talaak.sam|

vaktra.m vida.s.tavika.tau.s.thavik.r.s.tanaasa-

mudbhruuvibha"ngamabh.rtaaru.namabhraketu.h||47||

sa.mpraapya sa.mnahanamaahavagaa.dharaaga-

mujj.rmbhita.h sapadi ro.sa ivai.sa saak.saat|

paataalagahvaragabhiiraravaavamarda-

paar.s.niprahaaravidhuraamacakampadurviim||48||

paryantabhaagavilasatpulaka.m babhaara

hetivra.na.m saghanagharmajala.m jayanta.h|

stokaava"si.s.tajalatiiraviruu.dhabaala-

"sa.spaa"nkurahradasaruupamura.hsthalena||49||

vyaav.rttivegavi"saraarukaraalahaara-

taaraavakiir.nama.niku.t.tima.s.ta.s.thabhaaga.h|

visra.msito.duga.na"saaritabhuumipii.tha-

sa.mhaaramaarutavilaasamasaavalaasiit||50||

saamar.sahar.sabharapaar.sadapaar.s.nipaa.ni-

liilaabhighaatavidhuraa dhara.nii raraa.na|

%p.116

paataalataaluni sasa.mbhramanaagabhiiru-

garbhapragalbhavinipaatanaghoragho.sam||51||

keyuuracakranikaraistrida"saadhipaanaa-

ma.msaavamardapatitairma.niku.t.timorvii|

reje pura.mdarakareritavajrapaata-

vicchinnapak.satipu.tairiva bhudharaa.naam||52||

daityaprataapa"sikhi"saantimiva k.sa.nena

kartu.m vi"sa"nka.talalaa.tata.tasthaliibhya.h|

te dharma"siikaraka.naprakaraansaliila-

maak.r.sya karka"saru.sa"scakaru.h karaagrai.h||53||

j.rmbhaavikaasagha.tanaavika.tairapaa"nga-

paryantaniryadatanujvalanasphuli"ngai.h|

vaktrairga.naadhipataya.h saru.sa.h k.sa.nena

dikcakramagrasi.sateva karaalada.m.s.trai.h||54||

te.saa.m vivartanabhare.na parasparaa.msa-

kuu.taavagha.t.tagha.tanaadalitaa"ngadaanaam|

sastra.msire vika.taku.t.timasiimri rug.na-

bandhaa.h saro.sakarape.sabhiyeva haaraa.h||55||

liilaavalokitakaraalak.rpaa.napa.t.ta-

paryaakulotpulakaka~ncukalokapaalam|

ni.sprakrama.m pracukupe kapilai.h kapola-

bhaagai.h kapaalisadasiiti ga.naadhinaathai.h||56||

%pj.117

pratyaasiidatpaar.sada"svaasahelaak.siptak.smaabh.rtkuu.ta.taa.mkaaraghoraa|

gauriibhartu.h kli.s.tasatvaa sabhaa saa dadhre
kalpaapaayavelaanukaaram||57||

vispa.s.tamu.s.tikarasa.mkarapi.s.tahaara-

muktaaphaloddhataparaagavipaa.n.duraagrai.h|

meghaavasaanasamayairiva naakasadbhi-

rastokakoparacitasthitibhirbubhuuve||58||

anyonyapaa.nimalanak.satapadmaraaga-

ratnormikoddhataparaagaka.nai"scakaara|

braahmii jagatkapi"sitaakhiladikprabhaata-

veleva phullakamalaa karadhuulipu~njai.h||59||

krodhodgataak.r"sak.r"saanu"sikhaasahasra-

niryaasabhaasvaritaruk.saka.taak.samok.sai.h|

tryak.saak.rti.h k.sa.namadiipi jagattrayorlkaa-

da.n.dairiva trida"sasa.mbhramamaak.sipadbhi.h||60||

cakra.m suraahitacamuugalacakravaala-

cchedaabhilaa.sarabhasaadbhramayaa.mcakaara|

ca.n.dii karaalasaralaa'nguliko.tibhaaga-

lagna.m kare "srava.napuuramivaajilak.smyaa.h||61||

dalitamasuracakrakrodhasa.mrambhagarbha.m

karakamalavidarbha.m vai.s.navii tatra dadhre|

vigalitamakaranda.m padmaraagormikaagra-

k.satividhutapi"sa"ngacchaayadhuulicchalena||62||

%p.118

bhruku.tiku.tilitabhruuvibhramavyaajaca~nca-

cca.tulamadhupave.niibandhamaadhatta taamram|

mukhamakhilavipak.sak.sodasa.mrambhalak.smii-

karakisalayaliilaapa"nkaja.m bhadrakaalii||63||

ittha.m haaroddalanavigalattaaramuktaaphalaugha-

jyoti"scakraakrama.na"sabalaankurvatii digvibhaagaan|

saa veleva k.subhitavi.samaa ratnaraa"sestadaanii.m

sthaa.norgarjadga.napati"satollolajaalaa sabhaasiit||64||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka "sriiratnaakarasya k.rtau
ratnaa"nke haravijaye mahaakaavye sabhaak.sobhavar.nano naama saptama.h
sarga.h|

a.s.tama.h sarga.h|

ittha.m ga.naadhipatikopak.r"saanu"saanti-

hetorivenduma.nihaaralataagu.ne.su|

mu~ncatsu "sa.mkarakirii.takaraalacandra-

kha.n.daa.m"supaatava"sata.h "sucivaarivar.sam||1||

praalambamauktikaparisphurada.m"sujaala-

jyotsnaatapacchura.napaa.n.duritaantaraasu|

%p.119

piitaaripak.sa"sa"si"subhraya"sa.hsvivaasi-

ya.s.ti.svanekabha.tapaa.nitalasthitaasu||2||

maa.nikyakandukamandaraviindubimba-

"sobhaadhara.m karatalaagravivartanaabhi.h|

aalaanitasya bhujakalpatrau vidhaana-

pi.n.da.m di"sanniva paraakramaku~njarasya||3||

parya"nkabandhagha.tanaavika.tena kaala-

kaaya"sriyaa vi.sadhare.na pariitamuurti.h|

paryantavarti dalitaa~njanadhuulipu~nja-

sacchaayasindhuparikhak.sitima.n.dala"srii.h||4||

aak.r.sya kaalamusalo musala.m saliila-

maamaa.msalaa.msa"sikharaskhaladuttariiya.h|

vaakya.m nirargalamudaaharadabhranaada-

saa"sa"nkataa.n.davita.sa.n.namukhaniilaka.n.tham||5||(pa~ncabhi.h
kulakam)

ye.saamavastuvi.saya.h prathita.h kilaatma-

laabha.h parasparak.rta.h plavamaanav.rtti.h|

duura.m vyatiitya nikhilaankhalu taanvikalpaa-

~n"sabdaa.m"sca ya.h sthitimasa.mkaramuurtiraapat||6||

%p.120

yenaasak.rtpralayakaalani"saavataara-

praarabdhataa.n.davanirargala.dambare.na|

utk.siptamambaramivaaparamuu.dhasaa.mdhya-

raaga.m vinirgaladas.rgdvipacarmababhre||7||

yasyaabhrasindhusalilorbhigha.taasamiira-

paryastamuulaparivartikirii.tacandram|

chedaabhiyuktakarajaagramivaiti lak.smii-

madyaapi muurdhni parame.s.ti"sira.hkapaalam||8||

yasyaadriraajasutayaa ratima.n.dale.su

vinyastayaavakarasa.h karaja.h saliilam|

helaaviluunanalinaasanavaktranaala-

vi.syandisaandrarudhiraardra ivaaluloke||9||

sa.mdhyaasu yasya nayanaagni"sikhaasahasra-

siimantyamaanatimira.m suravartma dhatte|

paryantavartisalilasphuradaurvavahni-

hetiprakaa"sakapi"sodarasindhuliilaam||10||

yasyordhvalocanamanindhanadhuumaraa"si-

radhyaasta etadanapek.sitare.nulak.smaa|

ak.su.n.na eva dahana.h skhaladuttamaa"nga-

ga"ngaajaok.sa.na"samaanugu.netaraarci.h||11||

yasya vyalokyata surai.h puradaahakaale

helordhvak.r.s.tamabhisa.mhitasaagnibaa.nam|

%p.121

baa.naasana.m saralasa"ngabhuja.mgagho.na-

bhaasvatt.rtiiyanayanabhruku.tiikaraalam||12||

liilaakiraatavapu.so dad.r"se "sariira-

cchaayaa ca yasya rabhasena vanecaraughai.h|

antarniguu.dhagalagocarakaalakuu.ta-

kuu.taprabhaapari.nateriva mecaka"srii.h||13||

mukte 'pi kaara.nakiraatavapu.syudagni-

netraprabhaaru.nitamauktikahaaralekham|

yasyaadriraajaduhitaabhimukhii babhaara

gu~njaaphalastragupaguu.dhamiva stanaagram||14||

maadhuryamak.satagu.na.m dadhata.m rasasya

sa.mk.sobitaakhilasuraasuracakravaalam|

ak.su.n.nameva makaradhvajamuurdhvacak.su-

raurvaanala.h sapadi yasya vibhoradhaak.siit||15||

na sp.r"syate 'pi kamalaprabhavo yadiiya-

maayaakavaa.tapu.tapaa.tanapaa.tavena|

asminprabhau tribhuvanasya nikaarale"sa-

sa.mbhaavanaapi kurute parato 'nutaapam||16|| (ekaada"sabhi.h kulakam)

asyaahave ka iva "suulamida.m saheta

"saakhaanalakvathanadu.hsthitasaagaraambha.h|

%p.122

bibhrajjagatkavalanotthitakaalaraatri-

kopotka.tabhruku.tibha"ngabhaya.mkaratvam||17||

etatkaraaspadamaraala"sikhaakaraala-

"saakhaantaraalataralaanalavisphuli"ngaa.h|

etasya mu~ncati jagatk.sayakaalavahni-

biijaccha.taa iva di"so da"sa "saarayantii.h||18||

pa"syatsu bhiitividhura.m vibudhaadhi.se.su

tiik.s.naagrako.tikarajakrakacena kopaat|

asyottamaa"ngamaravindasado 'pyamanda-

mucchindata.h sadasi ka.h pratibandhako 'bhuut||19||

da.m.s.traakaraalamukhaka.mdarako.tibhaaga-

helaavidaaritagajaasuraghoramuurti.h|

pa~ncaananatvamanagha.m surasi.mha e.sa

cuu.daa"sa"saa"nkakalikaasa.tayaa bibharti||20||

asya sthitaa "sirasi "sekharacandrakha.n.da-

sa.mparka"siitataratu"ngatara"ngabha"ngaa|

uddaamadhaamaravi"so.sitasaptasindhau

sa.m"so.sameti na jagatpralaye 'pi ga"ngaa||21||

asya k.saye.svalikalocanatiivravahni-

taapasphu.tatkanakakarparadarpa.naagre|

vispa.s.tamadritanayaa vadana.m vilokya

padmaasanaa.n.damakhila.m saphaliicakaara||22||

sa.mvartakaalarajanii.su vij.rmbhamaa.na-

masyaalimecakaruci sphuradetadaasyam|

%p.123

vi"sva.m vi"satpralayameti tadandhakaara-

biijaayamaanamabhito di"si dak.si.nasyaam||23||

duure 'thavai.sa vi.sayiik.rtasaptaloka-

du.hkhaanalaprabhavabhaavavikaara"suunya.h|

aastaama"se.amahadaadivi"se.sani.s.tha-

vi"svodayasthitivinaa"sada"saikahetu.h||24+||

lak.smiimapuuritapadatraya eva daitya-

naathasya sa.mprati baleriva "saar"ngapaa.ni.h|

pa"syatsu daanavabha.te.svahamaak.sipaami

cakraa.m"supi~njaritapiivarabaahuda.n.da.h||25||(yugalakam)

k.sundanriporvigha.tamaanad.r.dhaasthisa.mdhi-

bandhaa.m"scamuupariv.r.dhaanahamuu.dharii.dha.h|

kaalasya ki.m musalataamadhunaa vidhaaya

naamno bibharmi yudhi tatpuru.saarthatattvam||26||

paryantavartijalaraa"sitara"ngabha"nga-

ciinaa.m"sukaaracitaca~ncalaciiracihnam|

k.smaama.n.dala.m karag.rhiitasumeruda.n.do

liilaatapatramiva ki.m sahasoddharaami||27||

%p.124

diksundariirupadihaanamahaanibhaagbhi-

racchaacchacandanarasairiva maa.m ya"sobhi.h|

pa"syantu sa.mprati bha.taa d.r.dhapaar.s.nighaata-

paryastahemagiribhagnasuraarisa.mstham||28||

eko bhuja.h sarasacandanapa"nkadigdha.h

kartu.m k.samo virahi.niirmama dak.si.no 'yam|

kampaakulaa malayavaayurivaatataayi-

naariilataa galitabaa.spaka.naughapu.spaa.h||29||

dikcakravaalarabhasagraha.napragalbha-

daityaandhakaaranikaravyavadhaanamagraam|

bhaasvaanivaa"su divasacchavimuddharaami

ji.s.no.h "sriya.m rudhirapaa.talama.n.dalaagra.h||30||

svedaccha.taardrakarapi.s.takaraalahaara-

dhuuliccha.taarudhiracandanapa"nkacarcaa.h|

ne.syanti "so.samaciraanmaruto mamaari-

bandiikaraavadhutacaamarama.n.dalotthaa.h||31||

kampaakuliibhavadanekapalokapaala-

paaliikapaaladalanotpulaka.m kapolam|

eko 'pi kopakapila.m dadhadutk.rpaa.na-

paa.ni.h k.r.nomi karu.naak.rpa.no 'ricakram||32||

gaambhiirya"saali.su ra.naamburuhaakare.su

muktvaa gu.naanbhavati ki.m karalagnamanyat|

%p.125

pa"nkaavilaa bisalataa iva daityaraaja-

senaa v.r.saa"nka mama kha.n.dayato vi"sa"nkam||33||

sa.mrambhi.no mama vidhuutatamaalakha.n.da-

cchaayaasu daanavavaruuthavatii.su sa.mkhye|

nistri.m"saya.s.ti.su nidaagharucerivaasu

tejo 'dhunaa sphuratu tigmataraprataapam||34||

bibhratyabhiik.s.namati"saayi hi saukumaarya.m

"saktaa na ka.n.takak.rtaa.m k.satimeva so.dhum|

vismaapinii vinidadhaatu ni"saatakha.dga-

dhaaraapathena padamaskhalita.m na lak.smii.h||35||

dvaari "sriyo mama bhujaargalada.n.da e.sa

ni.hsyandataa.m nayatu sa.mprati sa.mprahaare|

anyonyamaattagha.tanaavatanuu kavaa.ta-

pa.t.taavivobhayavaruuthavatiinive"sau ||36||

liilaavaraaha iva nirvarapiivaraa.msa-

kuu.tasphuratpravika.taa"ngada e.sa baahu.h|

paryastakaa~ncanagiri.h k.sapayanvipak.saa-

nujj.rmbhataa.m mama navaambudamecaka"srii.h||37||

%p.126

anyonyamatsaradurutsahabaahuda.n.da-

darpodayoddhurasuraasurak.r.syamaa.naam|

lak.smiimupendra iva mandara"sailamuurti-

meka.h karomi bhujapa~njarasa.mnibaddhaam||38|

svaccha.m ya"sonivahamaavahatu trilokii-

liilaatmadar"samacire.na vi"se.sato me|

sa"ngraamadhaamanihataatanubaahuda.n.da-

darpoddhataahitacitaarajasaiva hasta.h||39||

"saknotyanugrahamabhiik.s.namapagraha.m ca

kartu.m mahaanhi mahata.h samaye mahasvii|

bhaanu.h k.saye viparipuurayatiindumaa"su

vicchaayataa.m ca nayati prasabha.m prabhaate||40||

ambhodaraajimalinaatanukaalakuu.ta-

lekheva manmatharipo.h samavartisiimaa|

ka.n.thagraha.m samaravartmani puurvadeva-

naathasya sa.mprati karotu mamaasiya.s.ti.h||41||

te kuu.ta"salmalivi"sa"nka.taka.n.takaugha-

tiik.s.naagrani.s.thuranikartunik.rttaka.n.thaa.h|

naalokitaa prabhuvipattiritiiva naatha

n.rtyantu sa.mbh.rtamuda.h samare kabandhaa.h||42||

aayodhane "srava.nataalavidhuutakumbha-

sinduuradhuuliparipaa.talita.m madaambha.h|

mu~ncantu "so.nitamiva pratipak.sacakra-

senaavinaa"sapi"suna.m gajaga.n.dameghaa.h||43||

%p.127

tasyaadhunaiva pi"sitaa"sanalobhalagna-

helollasadvika.taka"nkamukhai.h "sariiraat|

aak.r.s.ta"sakta"sakalaugha"salaakamastu

saanaathyalagnamiva naatha "sakuntacakram||44||

ki.m vaa mayaa bhuvanakaananasiimadaaha-

daavaagnayo ripucamuucamariim.rgendraa.h|

ti.s.thantyamii ditijaraajasamijjaya"srii-

ke"sagrahotsukakaraastava deva yodhaa.h||45||

kharviik.rtaadrijalanirbharavaarigarbha-

gambhiirabhairavaravolba.navaara.naasu|

nirvar.nyataa.m samaranirvaraviirabhadra-

durvaarataa varada vairivaruuthinii.su||46||

"satruuttamaa"nga"sakaliik.rtimucyamaana-

raktaambusekasukumaarataraadabhiik.s.nam|

kha.dgaalavaalavalayaatsa"siliimukhaugha-

sa"ngraamakaananatale ciramullsantii||47||

aa"sritya "suurabhujapaadapamindugaura-

cchaaya.m ya"sa.h kusumaraa"simupaadadhaanaa|

vistaari.nii phalabharaprasavaikahetu-

rlak.smiilataa sapadi v.rddhimupaitu nuunam||48|| (yugmam)

%p.128

tejasvina.h samuditaa.h sphu.tamekameva

dhuryaavalambanamihojjvalayanti kaaryam|

sa.mhaarakaalasavi"se.saruco 'titiiva-

mu.s.natvi.so dinamivodayadurniriik.syaa.h||49||

aakar.nanaakulaghanadvhanimohamanda-

mandaakiniipulinamandiraraajaha.msam|

aakopakampitasuraasuracakravaala-

muktveti kaalamusalo vacana.m vyara.msiit||50||

sa vacanakuruvindavya~njitoddaamadhaama-

vyatikaragurubhaasvaccittaratnastadaasiit|

sadasi ga.napatiinaa.m suucitaantarvivak.saa-

sphuradadharapu.taanaa.m vaktravinyastadd.r.s.ti.h||51||

atha sakalatadiiyorjasvivaakyaprapa~nca-

"srava.napulakitaa"ngo viiraloka"scacaala|

upanatara.naliilaani"scayaasphaalitaa.msa-

sphu.titaruciraratnacchaayakeyuurabaahu.h||52||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka "sriiratnaakarasya k.rtau
ratnaa"nke haravijaye mahaakaavye kaalamusalada.n.davyaah.rtivar.nano
naamaa.s.tama.h sarga.h|

navama.h sarga.h|

iti sthite vaakyamudiirya daityasa"ngraamakaaryaikarase ga.nendre|

sphuradvivak.saavalitaa.msakuu.ta.h prabhaamaya.h "saantamida.m
babhaape||1||

%p.129

yasyoddhataanvidvi.sata.h samuulaghaata.m ghnati yodhajanena niiti.h|

alabdhayuddhotsavasa.mmadena praj~naaparispandagururjagaahe||2||

savibhramollaasitakha.dgavallighanaandhakaarav.rtadi"nmukhe.su|

ekaakinaiva bhramataa saliila.m na yena bhiitirdad.r"se ra.ne.su||3||

agaadhasattvaaspadataa.m gatena "suunyatvado.saaddh.rdayena yasya|

vistiir.nataale"salavaanvaye 'pi na saamyamaakaa"samupaajagaama||4||

avek.sya lak.smii.m vikacaaravinde sarasvatii yasya k.rtaprati.s.thaam|

tatspardhayevaatanusaukumaarya.m paryaapta"sobha.m mukhamadhyuvaasa||5||

yasyaabhiyoge.su rajaa.msyaniikavimardajaataani di"sa.h prasastru.h|

nimnaavakaa"se.svavapuurya kiirtisa.mcaarayogyaamiva kartumurviim||6||

yo baahumartyuurjitavairiv.rndavimardaraagoddhuramaahave.su|

sadaiva baddhaaspadaraajalak.smiispar"saadivotka.n.takita.m babhaara||7||

yenaabhaya.m nirjayanamramuurtervidve.si.na.h sa.myugamuurdhni dattvaa|

haraa.t.tahaasacchavi dikpura.mdhriipa.t.taa.m"suka.ma caaru ya"so
g.rhiitam||8||

aakar.nak.r.s.taatanucaapamuktaa nipetivaa.mso yudhi yasya baa.naa.h|

vicchinnajiivaani "saraasanaani vapuu.m.si caaraatijanasya cakru.h||9||

prakaa"sitaa"se.sadi"sek.sa.ne.su kaalaa~njana.m matsarikaaminiinaam|

cira.m ya"sa"scandrikayaandhakaaramaaropya ro.saadiva yasya bhagnam||10||

aabhaa.samaa.nasya gabhiiragho.sa.m dantaprabhaa tasya mukha.m tadaaniim|

vibhuu.sayaamaasa vini.spatantii jyotsneva bimba.m
paripuur.namindo.h||11|| (da"sabhi.h kulakam)

%p.ala.m tavaabhyunnatadhariyav.rtte.h sa.mrambhitaametya k.r"se 'pi
kaarye|

sa.mbhaavyate ki.m kalavi"nkapak.saravaabhighaatena kulaadrikampa.h||12||

jyaak.r.s.ticakriik.rtakaarmukasya samaadhibha"nge madanasya diiptaa|

taareva sa.mrambhavatast.rtiiyaa vipatkarii yasya babhuuva
d.r.s.ti.h||13||

bibharti gurvii.m jagato dhura.m ya.h sargasthitipratyavahaarakaarye|

asmi~n"sara.nye 'pi suraasuraa.naa.m sthite 'tra vo bruuta
kimaakulatvam||14|| (yugmam)

manye nimiilannayanaaravindametadvibho.h pa~ncamamasya vaktram|

jagaddhitaadeva na ki.mcidanyaddhyeyaatmana"scintayatiindumaule.h||15||

vibhaati haaroragaratnakha.n.daire.sa k.sayagrastasuraasuraugha.h|

sargaavataarapratimucyamaanairjiivairivaadyaapyavimuktaka.n.tha.h||16||

bibharti naaraaya.namuurtire.sa sarvaa"ngasa.mdhipras.rtaa.h stravantii.h|

itiiva baddhabhruku.tistara"ngai"scakaara ke"sagrahamasya ga"ngaa||17||

tanoti bhaagaantarake"salagnajiimuutanirmuktajalaughalak.smiim|

kapaalamaalaakuharodare.su suraapagaa naakatalaatpatantii||18||

ambhodhara"syaamalamardhabhaagani.sa.n.nanaaraaya.navaktrabimbam|

lalaa.tavedii"sikhisaandradhuumacchaayaaparaam.r.s.ta ivaiti
lak.smiim||19||

saandriibhavatyutka.takaalakuu.tacchaayaanuviddhaa~njanamecaka"srii.h|

avya~njitaanulba.nabhaagasa.mdhi.h ka.n.thaantarasya
cchavirullasantii||20||

%p.132

viliiyamaanaasu himasthalii.su tu.saara"sailasya vanaani dagdhum|

.taa.mkaarataaraaravaraudrahetirbhavatyavaaptaprasara.h katha.mcit||30||

nirvaapa.na.m ratnalataa.m"sutoyairjvaalaavaliinaamiva sa.mvidhitsuun|

dahatyamanda.m sura"saakhino 'pi dhuumaccha.taasa.m"sayitadvirephaan||31||

ja.taaniku~njaaspadamindumaulestacchaayayeva cchurita.m kapaalam|

jvaalaakalaapaantarasa.mniruddha.m vinirdahatyu.s.namariicibimbam||32||

"sa"saa"nkabimba.m prathamaavalagnadhumaccha.taavibhramalak.smalekham|

vi.syandisaandraam.rtabaddhadugdhadhaaraahuti.h plu.syati
viplutaarci.h||33||

taaraakula.m saandra"sikhaasahastrataamraatapaapaaditapi"ngimaaraat|

dahatyala.m "saritadigvibhaagasphuli"ngaraa.mdohavinihnuta.m sat||34||

maa~nji.s.tharaagaaru.nacaamaraughavi.dambibhirbhiitamarudvidhuutai.h|

"sikhaa"sataistatk.sa.napaar"svalagnairdahatyamandaprasara.h
surendram||35||

caturmukhasyaatanukar.nikaagrakaraalaparyantavidhuur.nitaarci.h|

bhasmiikaroti k.sa.nadiipraruupapak.smacchda.m
vi.s.tarapu.n.dariikam||36||

iti kramadbhasmamaya.mstrilokiimaneka"so 'mu.m pralayaagame.su|

uddhuulanaavibhramabhuuticarcaasa.mpaadanenopacacaara vahni.h||37||
(da"sabhi.h kulakam)

rasaatale gaa.dhanive"sitaa"nghri.h
ki.mciddha???raabandhuraka.mdharaagra.h|

sasau.s.thava.m p.r.s.thapu.ta.m bibharti kuurma.h
samaaropitamandaraadri.h||38||

anyonyaviddhaa"ngulicakravaaladorda.n.damadhye bhramato muraare.h|

"sailasya tatpaar"svavigha.t.tanena
prako.s.tharatnaabhara.nairvi"siir.nam||39||

%p.133

vibhaanti sa.mdaanitadanda"suukavik.r.syamaa.nasya gire.h sudhaardraa.h|

vighuur.namaanapratimaachalena tara"ngabha"ngaa iva mathyamaanaa.h||40||

aa"siivi.saakar.sa.nagaa.dhakaa.sak.r"siibhavanmadhyaparicyutaabhi.h|

"sailasya nimnaantaravartiniibhirnitamba evopacita.h "silaabhi.h||41||

daityendrani.spii.ditaka.n.thapii.thaphullatpha.naama.n.dalaphuutk.rtotthai.h|

k.sayaarkabimbairiva viicicakramaapiiyate bhogipate.h sphuli"ngai.h||42||

suraasuraakar.sa.naghuur.namaanamanthaacalaaghaatavi"siiryamaa.naa|

tara"ngapa"nkti.h "sara.naarthiniiva g.rh.naati vegena
di"sa"scatastra.h||43||

uttasthu.sii.m toyanidhe"sca lak.smii.m cetovikalpai.h pariripsunaaraat|

aali"nyate mandara eva gaa.dhabhujopapii.da.m garu.dadhvajena||44||

vaiku.n.thadorda.n.dad.r.dhopaguu.dhaa vivepate mandara"sailamuurti.h|

kau"seyasa.mkaa"sanitambabhittivistra.msamaanaamalanirjharaambhaa.h||45||

k.sa.na.m dadhaanaam.rtalaabhagarbhavisrambhasa.mbhaavanavipralambham|

sa.mvaaditadvalgugu.naabhyudeti suraadhipaanaa.m dayitaa sarisrut|46||

utti.s.thati praa.m"sunavapravaalavaliiniku~njagrathitaa muhuurtam|

lekhaamalaa dhuurja.tijuu.tako.tinivaasayogyaamiva kurvatiindo.h||47||

%p.134

maa.nikyapu.spoccayalagnanaariikacaagrasa.mkraantimivaaru.natvam|

pravaalavallivalaye.su bibhratsaliilamutti.s.thati paarijaata.h||48||

k.sodocchvasadvidrumare.nubha"ngo muhuurtalagna.h suravaara.nasya|

aalaanaliinonnata"saatakaumbhastambhatvamaagacchati mandaraadri.h||49||

nirdahyamaano bhi.sajeva ki.mcitsthaanaantare.svaurvahutaa"sanena|

uccai.h"sravaa dhuutasa.taasahastra.h savegamutti.s.thati
viicimadhyaat||50||

"sa"saa"ngagauraadapi dugdhasindhorabhyudgata.h "syaamarucirvi.saugha.h|

graasiik.rta.h ka.n.thagato 'sya dhatte
prabhaabhirindiivaradaamaliilaam||51|| (caturda"sabhi.h kulakam)

cakriibhavanma.n.dalamu.s.nara"smerindo"sca dhatte p.rthurandhramadhyam|

aasannadaityendravinaa"savalgadutpaata"sa.msiiva bhaya.mkaratvam||52||

rathaprati.s.tho.s.namariicitaapapariplutaa vedamayaastura.mgaa.h|

muhurvaladgriivaviv.rttalolapaar"svakramaatkuubari.na.m vahanti||53||

cakriik.rto.s.naa.m"su"sikhaak.r"saanuhetiprataanaahitapaakakaa.s.thaa|

sa"sailakiilaa vasudhaa rathatvamaapaaditaa gaa.dhamupaiti
daar.dhyam||54||

vrajannagastyena puraarkamaargarurutsayaa v.rddhimala.m niruddha.h|

rupaantare.naambaravartma bhuuyo ru.naddhi vindhyaacalava.m"saketu.h||55||

madhya.m samu.s.tigrahasau.s.thava.m ca k.r"siik.rta.m
vaasukibhogakaa.sai.h|

dadhannataantobhayakuu.tako.ti.h koda.n.dada.n.datvamupaiti "saila.h||56||

giriindracaapaa.tanigaa.dhabandhanipii.danaadbandhuraka.n.thapii.tha.h|

karoti naaga.h "svasitaanalena daahakriyaayaa iva puurvara"ngam||57||

%p.135

krame.na daityendravipattiheto.h sa.mk.siptadeho nijamaayayaiva|

janaardano maarga.nataamupaiti pureva loke.su nirargalaujaa.h||58||

"sariik.rtasyaagrata eva "saure.h "salyiibhavatyaahitatiivradaaha.h|

didhak.syamaa.naasuracakravaalabaalaajanasyaanu k.r"saanuraa"si.h||59||

aak.r.s.taani.h"se.sakulaadrikuu.tani.spe.sadak.sak.sayakaalara.mhaa.h|

mahaasurii.naa.m h.rdayai.h karoti kampa.m
marutpu"nkhapatattrapa"nkte.h||60||

itye.sa eva pra.navapratodavira~ncisaarathyasanaathameka.h|

rathaagramaasthaaya sumeruketu.m puratrayii.m bhasmamayii.m cakaara||61||
(da"sabhi kulakam)

abhyuddhataamar.saduriik.syamuurterjvalatkaraalaanalahetipi"ngam|

samullasantii bhruku.tist.rtiiya.m daahaaya tiivra.m nudatiiva
cak.su.h||62||

plo.saavalagnasya vapu.syudagrajvaalaaja.taalasya vilocanaagre.h|

pra"saantihetoriva sa.mbhrame.na niryaanti gharmodaka"siikaraughaa.h||63||

lalaa.tapa.t.tek.sa.nataarakaughaatsa.mdhyaaghanaadvidyudivotpatantii|

sa.mbhaavitaa d.r.s.tinimiilanena na viik.situ.m
pi"ngarucojjvalaarci.h||64||

dagdhe 'sya kaame nayanaagninettha.m krodha.h prasaada"sca tathaa
jaj.rmbhe|

a"nge.su laava.nyasudhaahrade.su yathaa sa lebhe padama"nganaanaam||65||
(kalaapakam)

%p.136

sa.mbhraantadevaasurasaptalokadaahopa"saantyarthamivaambunaathaa.h|

viiciccha.taagha.t.tanaghoraghoramanyonyamuddaamarayaa gha.tante||66||

uurdhvek.sa.naagniglapito.s.nimaaraanmandiibhavatyu.s.namariicibimbam|

anyonyasa.m.s.taktasamudravaaritara"ngama"ngairiva la"nghyamaanam||67||

kimetadityaakulataavivartani.spii.ditasyaiva caturmukhena|

raktaccha.taabhaasanapa"nkajasya galatyamanda.m makarandav.r.s.ti.h||68||

ityasya kaalo 'pi vila"nghitaaj~na.h sa.mdhuk.sita.h kopahutaa"sanena|

babhaara daavaanaladahyamaanaparijvalanmekala"sailaliilaam||69||
(kalaapakam)

sa.mvartameghamalinacchavikaalakuu.ta-

cchaayaachalena bhuvanapralayaagame.su|

aabhaatyaya.m kavalitaakhilasaptaloka-

paataalarandhratamaseva niruddhaka.n.tha.h||70||

bhaasvatkirii.tamakariima.nipattrabha"nga-

cchaayaapi"sa"ngitatalaa"ngulipaadayugmam|

asya sphurannakhamayuukha"sikhaachalena

praj~naaprakaa"samiva bhaati di"satsurebhya.h||71||

sa.mdehamohaviratirgahane.su k.rtya-

vastu.svapo.dhatamasaamapi no matiinaam|

%p.137

asyaamalaa. hkila dhiyo vicaranti yena|
taasaamuparyupari citravi"se.sa.ni.s.thaa.h||72||

praj~naatirekava"sato vi"sadaavabhaasa-

maalocyamaanamakhila.m khalu kaaryatattvam|

pu.s.naati ni.spratighamarthavi"se.sajaata-

muddh.r.syamaa.namiva var.nakadaaru gandham+||73||

mantre.na pa~ncavidhataamupajagmu.saa ca

niitiprapa~ncaracanaa vijigii.supu.msaam|

aa sa.ms.rti kramaju.saa bhuvanatraye 'pi

nirvartyate hi maruteva "sariirayaatraa||74||

sa.mrambhamitthamapahaaya niruupayantu

sa.mpratyanena k.rtanitipathaprakaa"saa.h|

kaarya.m bhavanta idamujjhitamohamaaryaa.h

prek.saavataa.m jagati tanna yadastyasaadhyam||75||

aakar.nya vaacamiti tasay ga.naadhinaathaa-

stasthu.h parasparanive"sitad.r.s.tayaste|

liilaaviv.rtti"sithiliibhavadadrikuu.ta-

piinaa.msapii.thalu.thitaamalaratnahaaraa.h||76||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye prabhaamayanayaprakaa"sana.m naama
navama.h sarga.h|

%p.p.138

da"sama.h sarga.h|

tigmaprataapatapanaatapa eva yasya

sa.mkocitaarikulakiirtikumudvatiika.h|

ruu.dha.m jagattrayasarasyanayadikaasa-

lak.smii.m vipaa.n.duraya"sa.h"satapattrakha.n.dam||1||

ucchvaasi"se.sapha.napaa.n.durapu.n.dariika-

kha.n.dopasevanadhiyeva rasaatalaanta.h|

krau~ncaadriku~njavivarotthitaha.msayuutha-

maargaanusararabhasaadiva di"nmukhe.su||2||

vispa.s.tagaurakarasuutrasudhaamayuukha-

rekhaam.r.naala"sakalasp.rhayevva naake|

yasyaani'sa.m dhavalapak.sabalena kiirti-

ha.msii savibhramamiti bhramati trilokyaam||3|| (yugalakam)

ga.n.dasthala.m samiti yasya vipak.sabha"nga-

raagotthapiinapulakaabhara.na.m babhaase|

lak.smyaa vicumbitamivaadhi"sayaanayaa.msa-

kuu.topadhaanavika.tonnatabaahu"sayyaam||4||

paryantabahagavi"saraarutara"ngabha"nga-

sindhuplavaa bhujagaraajapha.naasvamandam|

pre"nkhattaraa vasumatii balabhaarabhuuri-

khedaakulaa calati digvijayaaya yasmin||5||

%p.139

yena prakiir.nakaga.naa.h suraku~njare.na

bhagnaa m.rgaa"nkadhavalaa.h pratipak.salak.smyaa.h|

ni.sk.r.s.tako.timukhanirgatasuuk.smasuutra-

jaalaa m.r.naalavalayaa iva pa"nkajinyaa.h||6||

yasyonmadadviradakumbhavibhedamukta-

sa.msaktamauktika"sikhaanikaraavakiir.na.h|

k.siiraahutiiriva mumoca yudhi prataapa-

vahnaavariindhanasamedhitadhaamni kha.dga.h||7||

yasminsamuccalati vo.dhumivaantarik.sa-

nirdhuutadhuulidhara.niivalaya.m dvitiiyam|

bhaatyutthita.m k.sitibh.rtaa.m dhavalaatapattra-

kha.n.dacchalena p.rthu"se.sapha.naasahasram||8||

su"sli.s.tamadhyagha.titaaspadapadmaraaga-

pii.thojjvalaamamalahaaralataa.m dadhaana.h|

aandolanaaya racitaa.m sthagitaantarik.sa-

vistaaribaahuvanadevatayeva dolaam||9||

bibhradvikaasipu.tataarakad.r.s.tipuur.na-

ga.n.dasthala.m "sa"sisitasmita"sobhivaktram|

aadhuuya kopa"sithiliik.rtabhogibaddha-

juu.ta.m "sirolulitapi"ngaja.taakalaapam||10||

dantaprabhaadhavalabhaasamanekamaarga-

v.rtti.m manoharapadojjvalavar.naha.msaam|

%p.140

gaambhiiryasindhugha.titaa.m giramujjagaara

jahnurbhagiirathasutaamiva vahnigarbha.h|11|| (ekaada"sabhi.h kulakam)

vaakya.m prabhaamaya yaditthamudaattamaattha

tenaabhidhaatumadhunaahamapi prav.rtta.h|

sarvo 'nubhaavagarimaa sa mukhaanilasya

"sabdaayate "srutisukha.m yadatiiva ve.nu.h||12||

vaakya.m vacasvijanadurvacamitthameta-

dadyaamala.m tvadapara.h ka ivaabhidadhyaat|

syaatka"scideva sa ma.nirnanu "saatakumbha-

ni.s.thiivitaa jagati yasya mata prasuutim||13||

ye.saa.m nisargavimalatvamupaadadhaanaa

naarthaanprakaa"sayati diipa"sikheva buddhi.h|

krodhaandhakaaragahane pravij.rmbhamaa.ne

te 'ndhiibhavanti nanu satsvapi locane.su||14||

bibhraa.nayaa vimalataamadhika.m dhiyaiva

moha.m vyapohati vi"saaradimaanamaapta.h|

dikcakravaalavinirodhi vij.rmbhamaa.na-

mandha.m tamastirayati prabhayaiva bhaanu.h||15||

%p.141

candrodaye 'pi jaladhi.h stimitatvameti

vidyullataapi parimu~ncati ca~ncalatvam|

tigmaa.m"suma.n.dalamapi grasate na raahu.h

praj~naavataa naya iha pravitanyamaane||16||

traividyav.rddharacita.m nayavartma "sa"sva-

daatasthu.sa.h sthiravipak.sajito vijetu.h|

lak.smiirna mu~ncati kadaacana ca~ncalaapi

diipraa rucirdinapateriva ma.n.dalaagram||17||

"sa"nke samaapya mahataa.m h.rdaye.su puurva-

mii.sattada.m"saparamaa.nulavaava"se.sam|

gambhiirataa.m jaladhi.su sthirataa.m nage.su

vistiir.nataa.m ca nabhasi vyadhitaatha vedhaa.h||18||

prek.saavato 'pyavihitaupayikaprayoga-

"suunyaanabhiik.s.namadhikurvata eva tiik.s.naa.h|

cak.supmato 'pi cara.ne.svavadhaanavandhyaa-

nvidhyanti ka.n.taka"sikhaa ni"sitaa ava"syam||19||

kaalaadisaadhanamaveks.itamarthasiddhi-

mabhyar.nataa.m nayati ni.spratigha.m jigii.so.h|

%p.142

tannirvyapek.samanasaa.m naya"saasane.su

dorda.n.dadarparabhaso vinipaatahetu.h||20||

paataalamandiranivaasad.r.dhaandhakaara-

sa.msargajihmitad.r"so ditijaadhinaathaa.h|

dhaaraak.r"saanuja.tila.m yudhi yasya cakra-

mu.s.naa.m"suma.n.dalamivek.situmapya"saktaa.h||21||

sa"ngraamamuurdhani vipuurayitu.m na yena

yatnaadapi sphu.tamapaaryata paa~ncajanya.h|

ni.h"svaasanunnah.rdayaaspadasaptaloka-

sa.msthaanaruddhavika.taananarandhramaarga.h||22||

vaktraam.rtaa.m'suvinive"sitapaa~ncajanya-

"sa"nkhaarpitaa.m ku.tilataamiva yasya bibhrat|

ceto nisargasarala.m ripuva~ncanaika-

kaaryaprapa~ncaracanaacaturatvameti||23||

yasya vyalokyata sudhaahara.naabhiyoge

liilaapura.mdhrivapu.sa.h kucakumbhayugmam|

vak.sa.hsthaliisarabhasotthitaguu.dhanaabhi-

ruu.dhaaravindamukuladvaya"sobhi daityai.h||24||

yattiik.s.nako.tikarajak.satij.rmbhamaa.na-

lajjaakulaa kulavadhuuriva d.r.s.tamaarge|

bhartu.h punarna ditijaadhipaterati.s.tha-

daabaddhahaasasuracakravilokitaa "srii.h||25||

da.m.s.traa"sa"saa"nkakalikaa"sakalaikade"sa-

ko.noddh.rtaamabhisamiik.sya babhuuva ya.h k.smaam|

%p.143

gho.naadariivivaraghuur.nitasaptaloka-

liilaavaraaharacanaadarasa.mbh.rta"srii.h||26||

yasyaatimantharagatervaliva~ncanaartha-

maagacchatastanurad.r"syata sa"sramaambhaa.h|

sa.mkocitaavayavasa.mka.tasa.mdhiroma-

kuupaantarocchalitasindhujaleva daityai.h||27||

akraamatastribhuvana.m valiraajalak.smii-

nirvaasanaaya navavibhramama.n.dana"srii.h|

aadhaayi yasya surasiddhavadhuukapola-

bhaage.su paadanakhadiidhitima~njariibhi.h||28||

utkhaaya nandanavanaadupaniita eva

yena drume bhavanakaananabhuumibhaagam|

aalokyataapyanavata.msitatadvinidra-

pu.spe vikaasitad.r"saa dayitaanane "srii.h||29||

ya.h praapya ballavakulasthitimabhraniila-

mantanirguu.dhamapara.m bibharaa.mcakaara|

tatkaalabaddhah.rdayaaspadasindhukanyaa-

gaa.dhopaguuhanarasaadiva baahuyugmam||30||

adyaapi "sai"savabh.rtaa damitasya yena "salyaayate "sirasi
kaaliyapannagasya|

vinyastapaadabharabhagnamuda.m"sumaala-

manta.hsphuratp.rthupha.naama.nicakravaalam||31||

a"sruuyataanurahasa.m pratipannagopa-

ve.sasya yasya rabhasaadvrajasundariibhi.h|

%p.144

giitadhani.h "svasitakampitaguu.dhanaabhi-

ruu.dhaabjakesaraparaagapaayaka.n.tha.h||32||

vak.sa.hsthale gha.titasa.mnidhiruu.dhaguu.dha-

raagaavata.msah.rdayaadri"silaavi"saale|

saa yasya .so.da"sanitambavatiisahastra-

gaa.dhopaguuhanava"sena nipii.ditaa "srii.h||33||

so 'nekanaaskinikurambapura.mdhriloka-

vaktraabjahaasagha.tanaaravimbimbacakra.h|

kaalakrame.na harirapyaribha"nga"sau.n.da-

dorda.n.dad.rptamanaso ditijaa~njaghaana||34|| (caturda"sabhi.h kulakam)

kaarye.su kaalamusalaanugu.navyavastha-

mabhyetya ti.s.thati cira.m taralaapi lak.smii.h|

saalaktaka.m cara.namambujakha.n.dagarbha-

sa.mcaaralagnamakarandamivodvahantii||35||

nyaayya.m tadetadiha taavadupaplave 'pi

kurvanti yanna jagati sthitibha"ngamaaryaa.h|

maryaadayaa virahitaa.h pralayaagame 'pi

ki.m vaacyataa.m jaladhayo bhuvane na yaataa.h||36||

vistiir.nataavayava"sela"savo 'pi taava-

dasyaanvakaari na mayaa h.rdayasya ka.s.tam|

"smaayate 'mbaramitiiva g.rhiitacinta-

metattavocchvasitadhuuma"sikhaavalii.dham||37||

%p.145

uddaamadarpanika.saankari.no vihaaya

vi.syandidaanajalanirjharadhautaga.n.daan|

p.r.s.the kura"ngaka"si"so.h karakaalacakra-

mutplutya paatayitumicchasi naasi si.mha.h||38||

tenojjhyataa.m ga.napate rabhaso 'yamasta-

niitiprapa~ncalaghuko vijigii.subaahya.h|

kaaryaantare.svanugmavyatirekad.r.s.ta.h-

saare.su saaraguravo nahi viplavante||39||

ulaasyamaanaku.tilabhruku.tiprabandha-

baddhaandhakaaragahane 'pi mukhendubimbe|

vyakti.m dadhattava ga.naadhipa ro.sa e.sa

kasyaaspada.m vimala"saastrad.r"so na kuryaat||40||

aabaddhasa.mbhramasuraasuracakravaala-

d.r.s.taasya yadyapi tama.hpa.talaasita"srii.h|

avyaahataa tava ga.naadhipakha.dgaya.s..ti.-

re.saa ra.ne.su bhuvanak.sayakaalaraatri.h||41||

sa.mrambhoharabhasapratipatti"suunya-

micchaami sa.mprati tathaapi nayaanusaaram|

kaarye 'pi kartumadhunaarya viparyaye 'pi

siddherbhavetkvacana yena na vaacyataa va.h||42||

abhyutpata~njalabh.rta.h stanato nihantu.m

ki.m vikrame.na vinipaataphalena kuryaat|

%pj.146

paryastadaanajalaku~njarakumbhapii.tha-

ku.t.taakako.tikarajakrakaco 'pi si.mha.h||43||

sa.mhaarakaala"sikhino jaladhaarayaabhra-

kha.n.da.h "sikhaahatimiva jvalitasya kartum|

ka.h sa.mprahaararabhasaprati.sedharauk.sya-

mii"sastava pramathanaatha giraathavaa syaat||44||

ni.hsa.mkhyasa.mkhyaku"salapratipak.sapak.sa-

maghnanmavaaniva na nirv.rtimeti "su.smii|

aurvaagnirekamapi ti.s.thati ki.m muhuurta-

mudviicima.n.dalamabhasmamayanpayodhim|45||

"sulii vikiir.na"sikhi "suulamida.m vik.r.sya

"saar"nga ca sa.mgaramukhesu rathaa"ngapaa.ni.h|

cakriik.rtatanudhanustarasaa bhavaa.m"sca

dorda.n.dad.rptamanaso dalayantu daityaan||46||

piinonnataa.msa"sikharasya ra.naamburaa"si-

helaavilo.dananirargalamandaraadre.h|

do.s.na.h paribhram.nama.n.dalita.h k.rpaa.na-

pa.t.to bibharti tava vaasukibhogaliilaam||47||

tvaamantare.na ra.nakaananasiimni kasya

piinonnatadviradakumbhakucaabhighaatai.h|

"syaamaa ninaaya karavaalalataa vikaasa-

lak.smii.m ya"sa.h kurabakadrumacakravaalam||48||

gambhiirataa.m dadhati taavaka eva dhairya-

maasthaa.m babandha h.rdaye 'tra vi"saalasattve|

%p.147

paataalarandhramapahaaya k.rtaprati.s.tha-

manyatra ki.m jalanidheravadhaaryate 'mbha.h||49||

ki.m tu braviimi paralokajigii.sayettha-

mabhyujjhata.h prathamamaupayika.m vimohaat|

da.n.de ga.naadhipa tava kramayogabhaaji

naivaa"sramaantara iva dhruvamasti siddhi.h||50||

lokaanusaarasarala.m nayavartma taava-

detanmayed.r"samiti vyapadi"syate va.h|

deva.h "subhaa"subhamata.h parame.sa vetti

gauriipatirjagadupaplavasindhusetu.h||51||

iti taralitaratnastragviv.rttyaandhakaara-

cchidamanugataniiti.m bhaaratii.m tasya vaktraat|

"sa"sabh.rta iva bimbaaccandrikaa.m ni.spatantii-

mavihati kumudaugho raajaloko 'bhyanandat||52||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka "sriiratnaakarasya k.rtau
ratnaa"nke haravijaye mahaakaavye vahnigarbhaniitisa.mdarbho naama
da"sama.h sarga.h|

%p. 148

ekaada"sa.h sarga.h|

"srutvaasya vaacamiti ta.m vika.taa.t.tahaasa-

phenaccha.taacchuritadikta.tamagnida.m.s.tra.h|

cuk.sobha sindhuriva sa.msadi kaalakuu.ta-

rekhaakaraalavika.tabhruku.tiivibha"nga.h||1||

sa.mvartavaaridagha.taavika.taabhiniila-

cchaayandhakaarakalupiik.rtadigvibhaagaam|

aabha"nginii.m bhruku.timutka.takopavahni-

ve.niilataamiva babandha sa kaalaraatre.h||2||

vyaav.rttima.n.dalitaromalataalavaala-

cakraayamaanavikaraalaka.naani kopaat|

sasyandire sadasi gharmajalaani tasya

tanvanti ratnakavaca"sriyamaa"sudehe||3||

krodhastathaasya vav.rdhe bhruku.tiivibha"nga-

lekhaatara"ngitalalaa.tata.taananaagra.h|

bharturyathaanadhigatoddhata"saasano 'pi

sa.mhartumaa"su bhuvanatritaya.m sa aicchat||4||

tasya ghnata.h karatalena karaalama.msa-

kuu.ta.m ru.saa nakhamayuukha"sikhaa.h khacantya.h|

uuhu.h ka.thorabhujapa~njarapu~njyamaana-

durvaaravikramam.rgendrasa.taavilaasam||5||

aucitya"saali sarupo vacna.m vivak.so

tasyaahataa.msa"sikharasya viv.rttiliilaa|

%p.149

sannaayikeva sadasi pratipannapii.tha-

mardaa raraaja ku.tilonnamitaa~ncitabhruu.h||6||

h.rtpu.n.dariikamiva tasya surai.h saro.sa-

paadaabhighaatak.rtarandhrapathena p.rthvyaa.h|

paataalakuk.sikuhare ma.nira"smiraaga-

pi"nga.m vyalki p.rthu"se.sapha.naasahastram||7||

bibhratsa saurabhabharaakuladvirepha-

maala.m ma.nistabakakar.na"sikhaavata.msam|

a.msopadhaanabhujatalpanivi.s.tayeva

lak.smyaarpita.m nijakaraadvikacaaravindam||8||

utsarpidarpajaadhisphuraduurmisa.mgha-

sa.mgha.t.taghorataragho.sanibhaarava"srii.h|

liilaaviv.rttanijadehabharaavarug.na-

ratnaasanaa"sithilasa.mdhirida.m babhaa.se||9|| (yugalakam)

satya.m giraa tava vibhuu.sita eva niiti-

maargo nisargagahano 'pi ga.nendra guryvaa|

ekaiva saa jalanidherudiyaaya candra-

lekhaa samaskuruta yaa "sitika.n.thajuu.tam||10||

utpadyate jagatiko 'pi sa eka eva

yasyokti.su sphurati sarvamanoramor 'ha.h|

anya.h sa kalpavi.tapii ma.nima~njarii.su

cintaama.ni.h stabakataamupayaati yasya||11||

%p.150

k.sobha.m na yaa vrajati jaatu nayaarthatattva-

garbha paraa tava ga.naadhipa saatra vaa.nii|

pa"nkatvameti na madhusthitikaara.na.m yaa

saanyaiva sa.mbh.rtagu.naa kusumasya dhuuli.h||12||

aakaaradaaru.natayaapi mamaanvitasya

vaakya.m vilak.sa.namabhiplutituccharuupam|

asthaasnu tuulamiva "saalmalipaadapasya

sa.m"sruuyamaa.namupayaasyati haasyataa.m va.h||13||

helaaparibhrama.nama.n.dalitena yasya

niilatvi.saaridalanaadasinaa ra.ne.su|

vaktre.na manmathariporiva nirmalaa.t.ta-

haasaccha.taa vicakare bhuvane.su kiirti.h||14||

sa jyotiri"nga.naga.nairiva vajramu.s.ti-

ghaatocchaladvika.taka"nka.tavahnile"sai.h|

yasyaajidurdinamukhe.su k.rpaa.namegha-

dhaaraa jahaara ripupa"nkajako.salak.smiim||15||

yasyaa"su kiirtibakulaavaliraatataayi-

senaavadhuuvrajamukhaskhalitai.h saliilam|

ninyevikaasamasak.rnnavarakta"siidhu-

ga.n.duu.sasekavisarai ra.nakaanane.su||16||

%p.151

tasyaapi naama bhavata.h sakalaartha"saastra-

tattvaavagaahanagabhiiramatipragalbham|

aakar.nya vaakyamamaraa nayamaarga"saali

"sa"nke bhavanti savi"se.sara.naabhilaa.saa.h||17||(kalaapakam)

uddaamadaanavavaruuthavatiisamiika-

sa.mmardayogyamapara.m k.sitipii.thap.r.s.tam|

nirmitsyamaanamiva pa"sya hari.m saro.sa-

ratnaa"ngadaprakarape.saparaagapu~njai.h||18||

sa.mrambhagarbhagurumanyuju.sastrilokii.m

kurvanti saa.mpratamamii musalaayudhasya|

"svaasaa vighuur.nanavisa.msthulatigmara"smi-

bimbaahitaa niyatade"sadinatriyaayaamaam||19||

bhiiti.m tanoti vika.tabhruku.tiivilaasa-

velladvi.sadrumalataa"nkalalaa.tasaanu.h|

krodhe"svarak.sitidhara.h pratipak.sakopa-

kalpaavasaanapavanaahitatiivrakampa.h||20||

sa.mvartameghamalinacchaviraprakampa-

kopasya hu.mk.rtihutaa"sanadhuumavarti.h|

aabhaatyamu.sya kavaliik.rtakaaladeha-

cchaayeva vaktrakuhaadabhini.spatantii||21||

bhruubha"ngame.sa vidadhaati yathaa yathaa ca

sa.mrambhapaa.talavilocanataa. mvidhatte|

%p.152

ni.spi.s.tahaaralatapaa.nipu.to yathaa ca

pek.syatyava"syamacire.na tathaasuraa.naam||22||

ro.saanubandhad.r.dhapii.ditadantapa.t.ta-

sa.mgha.t.tavahnimiva tarpayati tri"suulam|

tatko.tini.s.thuravida.s.tanijau.s.thap.r.s.tha-

vi.syandisaandrarudhiraahutibhi.h purastaat||23||

kaalii ma.siimalamaliimasamaa.msalaarci-

ruddaamadhaamakaravaalakaraalabaahu.h|

durgaahataa.m pralayakaalanavaabhrakaaya-

sacchaayakaaliyalayaa yamuneva dhatte||24||

stamberamaananamamu.m vika.taa vi.saa.na-

da.n.daprabha kumudakha.n.davi.saa.n.dura"srii.h|

mandaakiniiva gurusa.mgarabaddhakak.sya-

me.saa vicumbati mukhe tanayapriyatvaat||25||

lajjaanataananatayaa ra.na"sau.n.dadarpa-

ka.n.duuyanadrumabhujo 'tra vibhaavyate 'sau|

maa.nikyaku.t.timamayuukhajala.mvi.saa.na-

liilaam.r.naala"sakalena pibannivaitat||26||

vaakya.m tavaitaditi "su"sruvu.sa.h saliila-

maak.siptaniitigahana.m sadasiindumaule.h|

pa"syaadhunaativimalaapi guhasya vaktra-

cchaayaa ga.naadhipa maliimasataa.m bibharti||27||

ekiibhavi.syati ra.ne karavaalaghaata-

bhiitipra.na"syadasure"svaradar"sanotthai.h|

%p.153

haasaa.m"subhistava ya"sa.h stabakaayamaana-

maa"saalataasu "si"siraa.m"sumariici"subhram||28||

pratyarthino madabharoddhuraka.mdharasya

"sakti.m dadhaddalitabhuudharasaragurviim|

kiirti.m m.r.naaladhavalaamahamuddharaami

dantaargalaa.m ga.napateriva kaartikeya.h||29||

ki.m kaalakha~njanikarairmama j.rmbhamaa.na-

vaataapibhi.h sphuradari.s.taduranta"salyai.h|

taandaivadagdhavapu.so ra.namantare.na

na.s.taatmana.h prathamameva na vettha kasmaat||30||

avyaahataprasarataa.m bhuvanatraye 'pi

praaptaabhravartma paripuurayatu k.sa.naanna.h|

pratyagrapattramakaraa suranaatha jahnu-

kanyeva sindhusalila.m yudhi baa.napa"nkti.h||31||

aapaa.n.duriibhavatu va.h pratipak.sapak.sa-

naariijanasya vadana.m pativiprayoge|

du.hkhaagnidadhah.rdayendhanabhasmadhuuli-

pu~njairivaabhihatamucchvasitavyudastai.h||32||

sa"ngraamara"ngabhuvi caarutaraa"nga"sobhaa-

sa.mdarbhavatyatirasaaddvi.sato 'pasaaraan|

%p.154

sannartakiiva vidadhaatu k.rpaa.nadhaaraa-

lagnena "sauryavibhavena pada.m jaya"srii.h||33||

aalak.syaa.m k.sititala.m d.r.dhavajramu.s.ti-

ni.spi.s.taku~njaragha.tonnatakumbhamuktai.h+|
muktaaphalai.h sphuritadiidhitipak.smapa"nkti-

"sauryadrumastabakavibhramamaak.sipadbhi.h||34||

sa.mrambhavibhramabh.rtaa.m yudhi manyugarbha-

mujjhantu dharmajala"siikrabinduv.r.s.tii.h|

saardha.m lalaa.taka.takaa bhavataamaraati-

siimantiniijanavilocanabaa.sparpuurai.h||35||

aayodhane gajagha.taavika.taasthikuu.ta-

kumbhasthalaskhalitakha.dgakha.datk.rtirva.h|

antardadhaatu madhura.m jaya"sabdataara-

kolaahala.m nabhasi khecarasa.mhatiinaam||36||

sa.mspho.tavisphu.tarasasphu.titavra.nottha-

raktaccha.taaciraruco gajaga.n.dameghaa.h|

mu~ncantu daanajalav.r.s.timamaanasasya-

k.setra.m vidhaatumahunaa suravairicakram||37||

abhyar.natau.nikavikiir.navikar.naghaata-

rug.naamaraarikarikar.namudiir.nasattvam|

%p.155

tuur.na.m vitiir.nabhayamastu ra.na.m nidaagha-

sa.m"siir.najiir.natarupar.navanaayamaanam||38||

ni.spi.s.talocanayuga.m d.r.dhavajramu.s.ti-

pi.s.taasthikuu.ta"sirasa.m vidadhe suraarim|

vajraabhighaatadalitaatanukuu.tako.ti-

vistrastaratna"sakalaa~njana"sailakalpam||39||

praapya kriyaasamabhihaaramaha.m prakar.sa-

paryantavartinamupoddh.rta"saila"s.r"ngaan|

sa.mhaaramaaruta iva prasabha.m k.su.nadbhi

sa"ngraamasiimni tarasaa sura"satru"sailaan||40||

sa.mbhraantavibhramavatiikarapu.n.dariika-

dhuutaa vipaa.n.duraruco mama caamaraughaa.h|

utpaadayanti bata "sokajaraamivaari-

helaanikaarakalu.siik.rtacittav.rtte.h||41||

tiivraatmano dalayata.h karavajramu.s.ti-

ghaatena daanaakulaacalacakravaalam|
vyaapaaritaa yudi bha.tai.h k.rpa.naa.h k.rpaa.na-

pa.t.taa bhavanti mama nuunamamii purastaat||42||

aaropito 'pi sakalaasurasa.mprahaara-

bhaaro bharaaya na bhavi.syati me 'tra baahau|

sa.mhaarakolavapu.sa.h khagaketanasya

da.m.s.traagrabhaaga iva ratnavatiinive"sa.h||43||

%p.156

uddaamaku~njaragha.tonatakumbhapii.tha-

mardo hitaahavakalaasu vicak.sa.no 'ham|

taa.m naayikaamiva jaya"sriyamaabhimukhya-

meko nayaami nayanirvi.sayaikav.rtti.h||44||

lak.smiimakha.n.danavasuu ra.nabhuumiretu

naanaadhvajaa.m"sukak.rtaa.m suradaaru.naasau|

adyaiva deva hari.naarahitaa himaadri-

saanusthaliiva p.rthuva.m"sakariiraraa"si.h||45||

kailaasa"sailamiva baahubalena loka-

munmuulayantamahita.m bahudo.sameka.h|

tiivraartinaadamukhara.m cara.nena naatha

ni.spii.dya sa.mprati tavaanukaromi liilaam||46||

sa"ngraamavartmani bhayaanakataa.m gatena

cakre.na naatha dadhataapi sudar"sanatvam|

raahorahaari hari.naa"su yadottamaa"nga-

maasa.mstadaa ditisutaa.h kva samiika"sau.n.daa.h||47||

%p.157

etena ki.m nu kavaliik.rtasuuryacandra-

bimbena raahu"sirasaa sphurataantarik.se|

caamu.n.dayaa kimiti mu.n.damakha.n.dameta-

dutk.rtya maa.msamadhunaa dhriyate na paa.nau||48||

baddhe balau balavataa madhusuudanena

bhinne hira.nyaka"sipau ca sakaa~ncanaak.se|

dura.m vyapaastamadhunaa bhujada.n.dadarpa-

ka.n.duuvinodanasukha.m danujaahave va.h||49||

tadvaa.dava.m vadanamaatramanucitiistha-

maurvaanala.hkathamivaadhivasedudarci.h|

tasyaaspada.m kavalitaakhilavaahinii"sa-

tigmatvi.sa.h kupitaviirak.rtaantavaktram||50||

tejasvitaamupagato 'pi m.rdu.h prak.rtyaa

kaarye kvacinna khalu ga.nyata eva nuunam|

madhye kilaahutibhujaamatanuprakaa"sa-

micchanti pa~ncatapasastapana.m na candram||51||

udv.rttamattakarikuubarivaajipatti-

du.hsa.mcaratvamupajagmu.si sa.mgaraagre|

k.rttaarika.n.thaghana"so.nitapa"nkilaa.si

nistri.m"saya.s.tiramalaiva bha.tasya paa.nau||52||

%p.158

tejo vikaasi dadhata.h karacakravaala-

liilaag.rhiitakakubha.h "sucima.n.dalasya|

bhaanordinasthitirivaapariv.rtti"suunya-

maikaatmyameva bhajate k.sitipasya lak.smii.h||53||

jyotsnaavitaanaparipaa.n.duruco na jaatu

kiirterjano bhajati bhaajanataa.m vijihma.h|

da.n.datvameti ku.tilo jayavaijayantyaa.h

pratyagraka.n.taka"sikhaaja.tilo na va.m"sa.h||54||

tucchopamaanapadaviimupajagmu.saapi

ni.hsaarataamapi gatena ja.daatmav.rtte.h|

kro.de nyadhaayi hari.nena pada.m yadasya

candrasya pa"syaa phala.m tadanuu.smataayaa.h||55||

tajjaa.dyasa.mbh.rtivij.rmbhitameva tasya

tejasvi"sabdasad.r"sa.m vidadhaati naasau|

nirhiika indursak.rttapanaavadhuuta-

cchaayo 'pyudeti ni"si yatpratikaara"suunya.h||56||

aajanmano 'pi capalaa niyamena tatra

lak.smii.h katha.m na nivasedaravindakha.n.de|

ti.s.thanti yasya pari.naama"sucaavakha.n.da-

ko.sasthitergu.naga.naa.h sak.rdeva da.n.de||57||

"saanti.m na yaayaparthaa paraviprakaara-

paa.msurjagatyatanusa.mbh.rtire.sa taavat|

tigmaabhitaapa"samanaaya k.rpaa.namegha-

dhaaraajalaanyavirala.m na patanti yaavat||58||

%p.159

aadhaaradhaamni racitasthitiralpake 'pi

tucche 'pi tejasi parisphurati sphu.ta.m "srii.h|

diipo 'pi mu~ncati "sikhaa.m bhavanaandhakaara-

nirvaasanaaya kimutaavasare praviira.h||59||

anye.su satsvapi nisargavinirmale.su

manye mahaajanadhuraa.m katicidvahanti|

eka.h sa kamburudabhuudvimalo 'mburaa"se-

rya.h puuryate madhuripormukhamaarutena||60||

tigmatvi.sa.h parimitaakhilamaanameva

teja.h prakaa"sitajagatsthitamatra bimbe|
tejasvina.h punaraparyavasaanameva

manye tadatra h.rdaye nivasatyasahyam||61||

bhruubha"ngamaa"su di"satolba.naro.saruuk.sa-

mak.s.no"sca raagamupapaadayataasahi.s.no.h|

vaamabhruvaamatanumaanaparigrahe.na

ceto dunotyabhimukha.m sphurito 'dharo 'pi||62||

vistaara"saalini h.rdi prathimaanamaapya

lokaastraya.h kila vasanti rathaa"ngapaa.ne.h|

saptaapi dhiirah.rdaye savikaasameva

ti.s.thanti tesphu.tamiti sma mamai.sa tarka.h||63||

%p.160

aajanmano 'pyak.rtapuurvatayaa pare.saa.m

saadhaara.natvarahitaa.m puru.saprakaa.n.da.h|

pratyagrataarakagu.naa.m nijapauru.sasya

cchaayaa.m vimu~ncati ni"saamiva "siitara"smi.h||64||

kaarya.m bhavetkvacana ki.mcida.niiyasaapi

sthuulairala.m tanubh.rtaamupayogavandhyai.h|

k.smaabh.rtta.te.su varamastu t.r.nolapaadi

ki.m ga.n.da"sailanikarai.h p.rthuga.n.dakalpai.h||65||

ni.s.thyuutadiidhiti"sikhaadalitaandhakaara-

raa"sirvara.m ma.nirasau tanurapyanargha.h|

k.so.niibh.rtaa.m ka.takavartmani ki.m nu k.rtya-

ma.m"su"sriyaa virahitairnanu ga.n.da"sailai.h||66||

luutaak.rto varamasau jagatiiha tantu-

raaruhya naakamadhirohati kii.tako yam|

astaacalasya "sirasonnati"saalinaa ki-

maalambana.m na tara.ne.h patato divo yat||67||

tu"ngaatmataasta"sikharasya mudhaiva bhaano-

rnaalambana.m bhavati yatsamaye prapitso.h|

"slaaghya.h sa taamarasanaalagu.no 'pi daitya-

bhiityaa yametya marutaa.m patiraalalambe||68||

aaplaavitak.sititalaa va.davaagnivaiva

saa dahyataa.m jalanidhervaramambhasaa.m "srii.h|

%p.161

"saktaa na yonnatik.rto vapu.sa.h pramaar.s.tu-

ma"nkotthitasya "sa"sino 'pi kala"nkalekhaam||69||

uurdhva.m gataabhirava.taaspadapaadapasya

"saakhaa"sikhaabhiralamunnati"saaliniibhi.h|

"slaaghyaamadhogatimapi skhalataa.m kadaaci-

daalambakaara.namavaimi ja.taavaliinaam||70||

bhruubha"ngamaaracaya ni.s.thuraro.saruuk.sa-

mudvartayek.sa.napu.tau da"sa dantavaasa.h|

haaraa.mlluniihi paripi.n.d.dhi mitha.h karaagra-

yugma.m jahi k.sititala.m pa.tupaar.s.nighaatai.h||71||

aasphaalayaa.msa"sihara.m "sikharaanukaari

garjaabhranaadamukharasthiti bhinddhi dhairyam|

itth.m v.rthaa viphalamatsaramiihamaana-

metanna sa.mprati vibhaati sada.h smaraare.h||72|| (yugalakam)

na bhruuvibha"ngaracanaa vadane na caa.msa-

de"saahatirna da"sanacchadada.m"sayoga.h|

krodhaanubhaavagha.tanena vinaa k.saye 'gni-

rbhasmiikaroti bhuvanaani ca du.hsahaarci.h||73||

helaavaropitakulaacalacakrabaala-

lokaapavartanasamarthabhujaa.h kva yuuyam|

sa.mrambha e.sa ca visa.mvadadaananendu-

bimbadyuti.h kva bhavataa.m ditijaahave.su||74||

%p.162

sa.mk.sepa e.sa gadito vacanaprapa~nca-

sa.mcodanena kimivorjitatejasaa.m va.h|

daityendra.daamarasamiikaniyogameva

vaakyaarthamatra mama ki.m vibudhaa manudhve||75||

vigha.titaguruparvotsedhamabhyunmi.sanme

dahatu ditijava.m"sa.m krodhahu.mkaaravahni.h|

punarapi puruhuuta.h svaa.m urii.m ratnasaanaa-

vadhivasatu pureva stuuyamaana.h suraughai.h||76||

iti "sriibaalab.rhaspatyanujiivino vaagii"svaraa"nkasya
vidyaadhipayaparanaamno mahaakave raajaanaka"sriiratnaakarasya k.rtau
ranaa"nke haravijaye mahaakaavye 'gnida.m.s.traarabha.tiivar.nana.m
naamaikaada"sa.h sarga.h|

dvaada"sa.h sarga.h|

iti sthiraaraativirodhani"scayaamudiirya vaaca.m virate ga.naadhipe|

smitaccha.taab.r.mhitaharadiidhitistato '.t.tahaaso
vyavaladvivak.sayaa||1||

araatimattadvipakumbhama.n.daliivipaa.tanotthaamalamauktikaavali.h|

k.rpaa.nalagnaa vidadhaara yasya saa
tadacchadhaaraajalabudbuda"sriyam||2||

vitenivaa.mso 'pyavila"nghyaruupataamanekasa.mkhyaa dadhato 'napaayataam|

hare.na kalpaa iva yena kaalataamupeyu.saanaayi.sata dvi.sa.h k.sayam||3||

%p.12

dadhatyabhiik.s.na dhavalaani bhuuyasii.m digantaravyaaptiirargalaa.m
"sriyam|

ra.ne.su nirjitya balaani vidvi.saa.m ya"saa.msi yena
prathayaa.mbabhuuvire||4||

dadhatsadaa"so.nitapaana"sau.n.dataa.m k.rtaabhiyogo bahulak.sapaa.tane|

babhuuva yasyaatanudantama.n.dala.h k.sayaaya kauk.seyakaraak.saso
dvi.sam||5||

subandhuraamodamanoramaa.m "sriya.m sphuraccharaarau yudhi yodhikaa.m
dadhat|
niraasa sainya.m tarasaa suradvi.saami.siikatuula.m "saradiiva
maaruta.h||6||

ya"sa.h suv.rttasthiti yena nirmala.m samudbahaddarpa.nama.n.dala"sriyam|

pura.mdhrini.h"svaasasamiira.naahata.m maliimasacchaayamakaari
vidvi.saam||7||

ra.naajirak.smaakala"siik.rta.m javaatkramojjhita.h sannasahaaya eva ya.h|

araatiloka.m mathita.m sahastradhaa cakaara da.n.daahatamapyagorasam||8||

"sriya.m dadhaana.m caturastrataa"srayaamanekapattya"svarathadvipaakulam|

vipak.samaavi.sk.rtasa.mdhivigraha.m tathaapyana.s.taapadameva yo
vyadhaat||9||

%p.vikaasayankiirtikumudvatii.m k.sa.naadvilocanaanandakara.h kalaaspadam|

saruupabhaave 'pyaparaajayak.smataa.m dadhanm.rgaa"nka.m vi"sina.s.ti yo
gu.nai.h||10||

anekapak.smaahitasa"ngaraajita.m "sriya.m dadhaana.m
vika.taa.msamujjvalaam|

babhaara sadraaghimacaarutaaraka.m prave.s.tayorya"sca d.r"soriva
dvayam||11||

upeyu.sonmuulanadak.sataa.m k.sa.naatk.sayaanileneva vipak.sataa.m gataa|

k.samaabh.rtaa.m yena tati.h prasarpataa
prakampitaasannavadhaaturaajitaa||12||

kare.na cakra.m dadhadujjvalena ya.h pura.mdarasyaapyabhimaanamaak.sipat|

ra.naajira.m svargamivaatanodbalaadapaarijaata.m puru.sottamo yathaa||13||
(kulakam)

apakramaarambhavij.rmbhitaadhikaprakopanirdhuuta"sira.h"slathaaspadam|

yathaaprade"sa.m vinive"sanecchayaa kare.na
maa.nikyakirii.tamutk.sipan||14||

%p.165

ura.hsthaliivisphurada"smagarbhakasphuratprabhaama.n.dalahaarivigraha.h|

dadhattrimaargaasalilaavagahanaprasakta"sevaalasuradvipaa"sriyam||15||

sphurajjaya"sriima.nisaalabha~njikaavi"sa"nka.tastambhabhuja.h
savibhramam|

vive.s.tamaanoragabhiirubhii.sa.naa.m
vitarkajihmaak.rtimutk.sipanbhurvam||16||

sa bhaaratii.m baa"nmayakalpapaadapasphuratprataanojjvalaratnama~njariim|

ninaaya niryadda"sanaa.m"sukesaraa.m sabhaa"nganaayaa.h
"sucikar.napuurataam||17|| (kalaapakam)

vi"suddhavar.nojjvalaha.msasa.mhati.h
prasaadagaambhiiryavi"se.sa"saalinii|

manoramaa tasya mukha.m sarasvatii vasu.mdharaapii.thamiva
vyabhuu.sayat||18||

giraanayaa prastutametadiid.r"sa.m tavaaryakaarya.m bahu manyate na ka.h|

m.r.naalavallikusuma.m tanoti tatkaroti lak.smiirapi yanniketanam||19||

vaco 'tra sarvasya manorama.m bhavaanyadabhyadhaattatra ka eva vismaya.h|

yato bhavatyeva viveka"saalinaa.m vipa"scitaa.m
praatijaniinavaakyataa||20||

atastvayaatyuurjitasattva"saalinaa samanta(sta)bhadre 'pi vacasyudiirite|

mamaavakaa"so 'sti na vaktumityavanbruve
tathaapyaa"sritakaaryagaurava.h||21||

aya.m ja.do 'smaatkuta eva niitimadvaco 'bhyudetiiti na kalpanaa k.samaa|

kima"smano 'tyantamaliimasaatmana.h suvar.namak.su.n.nagu.na.m na
jaayate||22||

gataarthatattvapratipattihetutaa.m mati.h kutastes timiraanu.sa"ngi.nii|

prabhaasamaanaa ga.nanaathaa d.r"syate na ratnadiipasya "sikhaa
sakajjalaa||23||

%p.166

abhiik.s.namanta.h sarasaanyatandritaa.h suv.rttataa.m bibhrati
niiti"saalina.h|

vitanvate sa.msadi kuurcakesaradrumaa.h phalaaniiva vacaa.msi
suuraya.h||24||

samiik.sya samyagbhuvi k.rtyavastu ya.h pratiik.sate
de"sabalaadisaadhanam|

bhavanti tasyaanapacaaracaarava.h kriyaavi"se.saa na
vipaakaniirasaa.h||25||

akha.n.ditaatyuurjitaviiryasa.mpado niraakari.s.nostarasaa yudhi dvi.sa.h|

pramaadado.saanupaghaatasusthita.m na niititulya.m k.samamasti
saadhanam||26||

prayuktasa.mskaaragururgariiyasaa.m vrajatyavasthaiva nanu
pratiik.syataam|

bhajatyupaavarjitatailasekayaa nahi pradiipo da"sayaa vinaa sthitim||27||

maliimasaacaaranirargalasthiterakha.n.damanyanmalina.m prakalpate|

tamoghane ve"smani ti.s.thato 'ni"sa.m vrajatya"se.sa.m
jagadandhakaaritaam||28||

suradvi.saa.m nihnumahe na pauru.sa.m na ca pra"sa.msaa.m
tanumastathaatmana.h|

niruupayaamo nayavartma kevala.m yathaabhilaa.saastu parasya
v.rttaya.h||29||

sabhuumilaabha.m "subhavartirekhayaa manorama.m ma.n.dalakaaryamaskhalat|

a"se.samunmiilayati k.samaabh.rtaa.m vicitraruupaa nanu
niitituulikaa||30||

yathaakhiladravyagataa.m"scikitsakaa vivi~ncate pa~ncarasaadikaanbudhaa.h|

tathaiva mantraa"srayataamupeyu.sa.h suniitibhaajo
'vayavaa~njigii.sava.h||31||

%p.167

apaarthataadopapariitamakrama.m sasa.m"saya.m sa.mdhivihiinataa.m gatam|

na de"sakaalaadivirodhi pa.n.ditai.h pra"sasyate
kaaryamasaadhikaavyavat||32||

bibharti paariplavataamudanvatastaduurmisa.msargak.rtaamivotthitaa

avaimi lak.smiirnayavartmanaagataa sthira.m nibadhnaati n.rpes pada.m
puna.h||33||

amandarabhraantikadarthitodadhirviluptadevaasuramanthasa.mbhrama.h|

sacetasa.h kasya na vallabhor 'jane nayaprakaaro 'para eva vaa
"sriya.h||34||

na niiti"saastropani.satsu pa~ncadhaa sthiti.m jahaatye.sa para.h
pumaaniva|

pradiipitoddaamaviparyayagrahairniruupito mantra iha pra.net.rbhi.h||35||

vibhajyamaanaa bahudhaarthakovidai.h
sasa.m"sayagranthiramantharaatmabhi.h|

m.r.naalavalliiva gu.naanvihaaya ki.m vyanakti
niitirja.dasa.mkaroddh.rtaa||36||

%p.168

upaaya"suunyaastarava.h k.sitaaviva kriyaavi"se.saa vyabhicaari.na.h
phale|

ta eva nuuna.m niyamena bhuubh.rtaa.m phalanti
kalpadrumavannayaa"srayaa.h||37||

sthiraabhyupaayapraka.taarasa.mcaya.m dadhadviruu.dhakramakaalanemitaam|

pravartita.m ma.n.dalanaabhibandhana.m na kaaryacakra.m
kvacanaava"siiryate||38||

vyapek.sate baahubala.m jigii.sata.h suniitimaakraantajagattraya.m
dhruvam|

rathaaspada.m cakramivaa"svama.n.dalii.m vivasvato
geruta.tiivivartina.h||39||

upaayasopaanaparamparaamimaa.m yathaakrama.m yo 'dhiruruk.suraa"srita.h|

sa nuunamuccai.h pada eva niitimaank.rtaprati.s.tho na
ciraadvibhaavyate||40||

narendralak.smiirucitairupakramai.h krame.na taistairgurubhi.h
prasaadhitaa|

nayaatmadar"se gu.nado.sadar"sanasphu.taavadhaanaa
vyavalambataamiyam||41||

prakaa"sa eva praviluptadar"sano gata.h k.sa.naaddhuk ivaandhyaviplavam|

na jaatu kaala.m matidurvidho jano bibharti
saamarthyamudarkamiik.situm||42||

viv.r.nvataa.m ma.n.dalasa.mdhivigrahavyapaa"srayaa.h
kaaryagatiiraneka"sa.h|

kriyaapacaaraa na bhavanti dhiimataamanukramaapakramayogacintayaa||43||

%p.169

viruu.dhamuulasya nayaanusaari.na.h sako.sada.n.dopacayasya bhuupate.h|

ku"se"sayasyopaciteva kar.nikaa bibharti lak.smii.h
pari.naamapiinataam||44||

vicinvator 'tha.m nijama.n.dalaa"sraya.m gu.naanupaayaa.m"sca n.rpasya
"saktaya.h|

na de"sakaalaanavadhaara.nakramaatsamutpati.s.norupayaanti
b.r.mha.nam||45||

madaccha.taardriik.rtaga.n.dama.n.daliiniliinabh.r"ngadvipayuuthadaari.na.h|

nimajjato vaari.ni tiivratejasa.h sa.taa vilumpanti harerjha.saa api||46||

atiitakaalasya tadatra j.rmbhita.m tapasyamaase kari.no 'pi durjaya.h|

nidhaaghakaale mukhalaa"ngala.h "sunaamapi vrajatyeva nikaaryataa.m
yata.h||47||

samudvahannak.satapak.sabhuumibh.rdvibhedadak.saamiha "saktimaayataam|

mayuuraketurvadanairivaadhika.m vibhati .sa.dbhirnayavistaro
gu.nai.h||48||

vibhaavyamaanaasanasa.mdhisa.m"srayaa gu.naa.h
pari.skaarama.nisphu.tatvi.sa.h|

tadadbhuta.m yadvijayai.si.naa.m "sriya.m
prasaadhayantyapravim.r.s.tavigrahaa.h||49||

k.rtaaspadaa saaraguru.h sthiraatmasu k.sameva dikku~njaravigrahe.svasau|

jahaatyupaaye.su catur.su na sthiti.m d.r.dhiik.rtaa niitiriha
k.samaadharai.h||50||

%p.170

upeyasiddhya bhavataa.m mati.h sthiraa pravartate cedanupaayasaadhanaa|

avaimi .saa.dgu.nyavicaaragocarai.h k.rta.m tata.h sa.mprati
niiti"saasanai.h||51||

k.samaa bhavanta.h k.sayasuuryatejaso jagattrayasya
sthitisargasa.mh.rtii.h|

vidhaatumekaakina eva liilayaa na muurtibhedaa iva ki.m
svaya.mbhuva.h||52||

jigii.sataa.m ma.n.dalasa.mdhivigrahavyapaa"srayaa.h kaaryagatiirvihaaya
va.h|

na yuddhasa.mrambharasaattathaapi tu k.samaa.h
paraanmaar.s.tumhaa.msabhittaya.h||53||

avaimi daityaansamare.su durjayaanbhujaa.m'sca vo diggajahastapiivaraan|

ato 'tra yukto naya eva sa.mka.te jalaplave seturivottitiir.sataam||54||

kimastyata.h "sa.msata vaacyavipluta.m yadabhyupaaye.su pare.su satsvapi|

dvi.satsu carcaa bhavataamapiid.r"sii praca.n.dada.n.daikarasaa
vij.rmbhate||55||

upaaya eveti ca da.n.da e.sa no na niitiv.rddhairavalambaniik.rta.h|

tathaapi kaarye 'tra guru.nyupek.situ.m na yuktaruupo
bhavataamanukrama.h||56||

niruddharandhraprasara"slathiibhavajja.daprave"sasthirasa.mdhisusthitaa.h|

na kaaryasindhoriha taarayanti ki.m plavaa ivoccai.h k.rtina.h
sakar.nakaa.h||57||

dahanti kalpapralaye.su bhaanavo jaganti velaa.m "slathayanti saagaraa.h|

na taad.r"so 'sausamayo 'sti yatra vaa sthiti.m vibhindanti ru.saa
bhavad.r"saa.h||58||

avaimi nuuna.m na ca bharturaaj~nayaa vinaa samarthaa.h stha
riporvinigrahe|

jagatpariplaavayitu.m na viicaya.h k.samaasta.tasthasya
kadaacidambudhe.h||59||

pravartamaanaa.m pratipattumarhatha tridhaa vibhinnaamata eva "suulina.h|

hitaaya "sakti.m k.rtavi.s.tapatrayasthiti.m puraareriva
naakanimnagaam||60||

%p.171

aya.m prabhu.h karmasu daivamaanu.saprabhedaruupe.svavila"nghyataa.m
dadhat|

acintaniiyo nayatattvacintakairmanii.sibhirdaivamiti sma kathyate||61||

jigii.sataa.m dordrumadarpavibhramaa dhiya"sca
.saa.dgu.nyavicaaragocaraa.h|

na yaantyupaayapratipattaye d.r.dhaa.h paraa"nmukhe 'sminphalabhaagitaa.m
kvacit||62||

yadaanugu.nya.m bhajate jagatyasau tadaa tadaatvaayati.su sphu.ta.m
n.r.naam|

kriyaavi"se.saa.h sakalaa.h pravartitaa viparyaye.naapi hi
siddhihetava.h||63||

pratiiyamaanaa.h praka.ta.m p.rthagjanairviruddharuupaa iva kasya
vismayam|

amu.sya ce.s.taa janayanti noccakairviluptamohapratipattigocaraa.h||64||

ihaiva ni.h"svaasagamaagamakriyaaprabandhabhedena caraacaraatmani|

vrajatyabhiik.s.na.m
pratibaddhav.rttitaama"se.savi"svodayasa.mh.rtikrama.h||65||

amu.sya garbhiik.rtasaagarodaraprati.s.tha"se.soragabhoga"saayina.h|

muradvi.so naabhisarojakar.nikaavi.ta"nkapii.tha.h
samabhuuccaturmukha.h||66||

abhiik.s.nama.s.taabhiramu.sya muurtibhirvibhorava.s.tabhya jaganti
tasthu.sa.h|

bhinatti maayiiyamathaa.nava.m n.r.naa.m sm.rtistathaa kaarma.namaa"su
bandhanam||67||

sthiraplavaanuplavaviplavojjhitaa nije 'tra ti.s.thantya.navastadaatmani|

durantamaayiiyavivartabhedinii yadaasya "sakti.h svabhuvo
vij.rmbhate||68||

%p.172

amu.sya tattvaanyakhilaani "semu.sii ni"semu.sii prastutakaaryanir.nayam|

vidhaatumarhatyamaliimasaadhunaa mudhaa kimaaddhve
gurumohaviplutaa.h||69||

asmaadavaapya bhuvanaikaguroranuj~naa-

maj~naanasa.mtamasabandhavibhedabhaano.h|

kaarye 'tra saaraguru.ni pratipattimekaa-

marhaa.h stha kartumanavasthitani'scayaandhaa.h||70||

sa.mrambhi.na.h kimiti niitipatha.m vihaaya

liilaavigaa.dhagurukiirtitara"ngi.niikaa.h|

stamberamaa iva tanuu.h karapi.s.tahaara-

dhuuliccha.taabhiradhunaa kaluu.siikurudhve||71||

loka.h pramaadaparama.h kvacidarthasiddhi-

maapnoti nuunamiha satyapi naabhyupaaye|

aalokayatyabhinimiilitalocana.h ki-

maadar"sama.n.datale vimale 'pi vaktram||72||

prastuuyate yadabhidheyavacobhirasta-

mohaandhakaaranikarairiha kaaryatattvam|

bha"nga.m tadaa"su matidurvidhadurduruu.ta-

kuu.taabhiruupaku.tilaa"ngulibhi.h sahaiti||73||

vandhyaatmanaamiha narendrakathaasu mantra-

carcaa niruupayitumaa"su tathaa k.samaa.h va.h|

%p.173

graasiikaroti na tathaabhrapi"saaca e.sa

ni.h"sa"nkamarka"sa"sinaavadhunaapi taavat||74||

praaptaa vi"suddhimadhikaa.m pari.naamaruupa-

vandhyaa"sritaa prak.rtibhoganirargalatvam|

urviidharasya citi"saktirivaapacaara-

"suunyaa bhavatyani"samapratisa.mkramaa "srii.h||75||

tasmaanniruupitaparaatmabalaabalaika-

kaaryakramaupayika"saktigu.nodayaanaam|

kartu.m tadatrabhavataa.m k.samamaahave.su

yenaanutaapa"sikhinaa na pariplavadhve||76||

ceto vikalpamarutaabhihata.m kimeta-

daalak.syalaaghavamavasthitilabha"suunyam|

sa.mvaaditaa.m nayati duurami.siikatuula-

maakaa"sa eva hi paribhrama.naakula.m va.h||77||

%p.174

tiik.s.nena tiik.s.namani"sa.m m.rdunaa m.rdu.m ca

sa.msaadhayanti paramaupayikena tajj~naa.h|

suuryopala.m dinapatirjvalayatyabhiik.s.na-

mindu"sca candrama.nimaardrayati svadhaamnaa||78||

iti gira.m samudiirya nayaanugaa.m viratimiiyu.si paar.sadanaayake|

avadh.rtartha"sariiratayaa sada.h kalakalaakulasaadhuvaco 'bhavat||79||

vaakya.m navaambudagabhiirarava.m tadiiya-

maakar.nya paar.sadapate.h sabhayaa tadaaniim|

sa.mh.r.s.tayaa"su lavaliilatayeva tatra

sa.mbhaavitaatanuphalodayayaa babhuuve||80||

aabaddhavismayavidhuunitamuurdhabhaaga-

helotpatadvika.taratnavata.msabh.r"ngai.h|

tadvaakyamasya surasa.mhataya.h "sa"sa.msu-

rudgiir.namohatimiraa iva kar.narandhrai.h||81||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye '.t.tahaasanayopanyaaso naama
dvaada"sa.h sarga.h|

trayoda"sa.h sarga.h|

itya.t.tahaasavacanaadatha j.rmbhamaa.na-

sa.mrambhabhii.sa.natarabhruku.tiivibha"ngam|

ca.n.de"svare.na nijadehabharaava"siir.na-

maa.nikyapii.thanibi.daa"srayasa.mdhi cele||1||

%p.175

nirvyuu.dhasa.mgarabharasya kare.na baaho.h

keyuura"so.nama.nidiidhitidhaatudigdham|

kumbhasthala.m karipateriva tiivramanyu-

raasphaalayansaparu.sadhvanima.msapii.tham||2||

kaar.saa.navii karapu.tonmalanaadanalpa-

kopasya pi"ngitadigantaramutpatantii|

ulkeva tasya sakalaasuracakravaala-

sarvapra.naa"sapi"sunaa "su"subhe "subhaarci.h||3||

tasyaagravartibhiralak.syata tiivrakopa-

sa.mrambhavibhramabh.rta.h suracakravaalai.h|

aak.r.s.tipaa"satulanaa.m dadhatii vipak.sa-

pak.sa"sriya.h ku.tilitaa surasa.msadi bhruu.h||4||

tiryagvivartanavaladvika.taa.msakuu.ta-

helaavimardarabhasotthitadhuumalekham|

ka.n.tha.m dadhatprak.rtini.s.thurakaalakuu.ta-

kuu.taasitacchavimivendukalaakirii.ta.h||5||

keyuura"so.namakariima.nicakravaala-

niryatprabhaaru.nitamauktikakar.napuura.h|

k.siirodasindhuriva gauraruci.h pravaala-

valliiprabhaavalayala"nghitaphenacakra.h||6||

nirmucya dhuurja.tisadasyabhila"nghitau.s.tha-

baalapravaalavi.tapaa"nkurako.tibhaagam|

kopaanalaakulitadurdharadhairyasindhu-

phenaccha.taapa.talavibhramama.t.tahaasam||7||

%p.176

aakopakampita"siraa.h sahasojjihaasu-

raa.s.tacchyamaana iva maanimanaastitik.saam|

vaakya.m jagaada ga.nanayaantaratattvavedii||8|| (kalaapakam)

praj~naa.m namaami bhuvane.su vicitraruupaa-

maadyaa.m gira.m ca sakalavyavahaarahetum|

vaktu.m yadaa"srayava"sena mamaapi dhairya-

mukte tvayaapi ga.nanaayaka niitigarbham||9||

maargatraye 'pyavihataprasaraa manoj~na-

"sabda"sruti.h "sucitayaanugataa~ncita"srii.h|

jahnorivaa"su tanayaa gha.tamaanakar.na-

dhaaraa manoharati kasya sataa.m na vaa.nii||10||

suptaprabuddhavadanargalamunmi.santi

yaasu "srutaa.su sudhiyaamapi dhiivikalpaa.h|

"scyotanti taa.h kimapi tanmadhu h.rdyaruupa-

marthyaa gira.h "srava.nahaarigabhiirabandhaa.h||11||

kaarya.m suni"scitamupak.sipatiiha mantra-

carcaasu niitinipu.na.h pari.naamaramyam|

biija.m prajaapatiruvaapa tadarghyamapsu

yasmaadada.h samudabhuutkamalaasanaa.n.dam||12||

%p.177

"slaaghyaa.m vikaasagha.tanaa.m vacaseyu.saa tva-

maabibhrataa da"sanadiidhitipak.smalak.smiim|

"sa.msaaspadatvamupajagmitha saumya kalpa-

"saakhiiva ratnakusumastabakena nuunam||13||

vaakya.m tava "srava.nahaari vinirgata.m ya-

detadga.naadhipa mukhaanna tadatra citram|

aahlaadahetumani'sa.m na jagattrayasya

syandi.syate kathamivaam.rtamindubimbaat||14||

manye 'bhidhaatumabudhaatra sarasvatiiti

liilaag.rhiitavikacaaru.napu.n.dariikam|

sa.mskaarakaaryava"sapu~njitasaptaloka-

jihvaavitaanamiva hastatala.m vahantii||15||

ukte tvayaapi parini.s.thitaniitigarbha-

mittha.m vikalap'satasa.mkulataamavaapte|

vaktavyameva hi mayaa savi"se.samatra

naivaasti ki.mcidanapaa"sritataaratamyam||16||

dorda.n.dadarparabhasapratibaddhav.rtti-

mutsaahamutsas.rju.saa.m bhajataa.m ca niitim|

nyak.se.na kaaryagahana.m vi.samiikaroti

pu.msaamupaayakalanaaghanamaarutaugha.h||17||

brahmaapyudiirayatu saama samiikadarpaa-

dbheda.m janavrajamukhaani ca yaantvala.m va.h|

%p.178

daana.m mata"ngajagha.taa vitarantvamanda-

muurik.rto yudhi mayaa ditije.su da.n.da.h||18||

te mandaviiryagataya.h sphu.tamanya eva

saamaadimantharaparaakramamaasate ye|

ye tu prasahya dalayanti vipak.sacakra-

maakramya te jagati kha.dgavi.saa.nakalpaa.h||19||

eko gu.no gu.na"sataadapi taavade.sa

sa.mpratyananyasad.r"sa.h kimivaatra .sa.dbhi.h|

yenendusundaraya"sa.h pa.talaatapatra-

da.n.datvameti tava piivara e.sa baahu.h||20||

e.saa vi.dambitabhuja.mgamabhogakaa.sa-

kaar"syaa"nkamadhyavi.samasthitamandaraadri.h|

ekaiva yatra guhahastagataa vibhaati

"sakti"sca tatra tis.rbhi.h kimivaaparaabhi.h||21||

pre"nkhacchikha.n.dabhara"sobhivapu.h kalinda-

kanyaahrada"sriyamagaadhatayaa dadhaanam|

"sakto ra.ne dalayitu.m pracalaakiketu-

rahnaaya kaaliyamivaahitamacyuta"srii.h||22||

sa"ngraamavaasabhavane niyata.m ni.sa.n.naa

ni.hsa.m"saya.m vidadhati pratipak.salak.smiim|

sa.mvaahikaa.m cara.nayo.h karikumbhapii.tha-

piinonnatastanak.rtaaspadayo.h samarthaa.h||23||

%p.179

aaropyate bha.tajanena "saraasanaagra-

ko.ti.m samiikabhuvi yo gu.nabandhapaa"sa.h|

aak.r.sya tena tarasaa taralatvamaaptaa

sa.myamyate d.r.dhatara.m pratipak.salak.smii.h||24||

tejasvino nanu vidheyamiyatpina.s.ti

du.s.taatmanaa.m yadanapek.sitade"sakaala.h|

daivaanubhaavava"sato vanagocaro 'pi

ki.m "sriiphala.m kathayataaparathaa na bhu"nkte||25||

de"so na so 'sti na k.rtaasthitire.sa yatra

kaala.m vibho.h pra.nudatastadapek.sayaa kim|

mithyaavikalpajanitaarivinaa"savighna-

nighnaa.h kimevamadhunaa"srita"sa"nkamaaddhe||26||

k.sii.no 'pi duuramavalambata eva nuuna-

mavyaahataa.m jagati kaaryadhuraa.m mahasvii|

ki.m locanotsavavidhaayikalaava"se.sa-

ruupo 'pi "siitakira.na.h kurute na raatrim||27||

ambhonidhi.m pralayakaalavila"nghitaatma-

maryaadamastamayani.sprabhamu.s.nara"smim|

aalokya dhiiramanaso h.rdayena nuuna-

muccairhasanti vipadi sthiradhairyaruupaa.h||28||

utprek.sya nuunamabhaye 'pi bhaya.m nisarga-

bhiirurnitaantamupagacchati viklavatvam|

pa~ncatvameti nitaraa.m sucikitsito 'pi

"sa"nkaavi.savyatikare.na vimuuchita.h san||29||

%p.180

vistiir.nataadi gaganodadhibhuubh.rtaa.m ya-

"scakre sa sa.mka.tamanaa.h sphu.tamanya eva|

yena vyadhaayi mahataa.m h.rdaye.svanaapta-

paryantav.rtti tadasaavaparo 'sti vedhaa.h||30||

j.rmbhaapariitavadanaa.h "svasitaanubandha-

bhaaja.h prakampivapu.so 'ru.naruuk.sanetraa.h|

ro.sajvaraakuladhiya.h subha.taa.h k.rpaa.na-

dhaaraajala.m samabhila.syatha he na kasmaat||31||

krodhaanalasya h.rdaya.m bhruku.terbhruva"sca

dantacchadaa da"sanako.tivila"nghanaanaam|

skandhaa"sca nirdayakaraabhihaterbha.taa va.h

svaadhiinagocaratayaiva di"santi haasam||32||

helaanirastapavanaa gurusa.mprahaara-

rii.dhaasahaa.h surabha.taa.h pa.tutaa.m vahantii|

uccai ra.ti.h sapadi "siitalataa.m karoti

puutkeva vaktravis.rto.smaju.saa.m dvi.saa.m va.h||33||

sa.mvaaditaamajahato dalitaadrikuu.ta-

kalpak.sayapras.rtaca.n.dasamiira.naanaam|

kasminnirargalabhujaargalaca.n.dadarpa-

ni.spi.s.tadaanavabha.taa na cakaastha sa.mkhye||34||

kretu.m ya"saa.msi samaraapa.ni.su pragalbha-

minduprabhaadhavalabhaa.msi k.rtasp.rhaa.naam|

%p.181

ceto dunoti bhavataamanutaapahetu.h

kasmaatpare.na k.rta e.sa na maanabha"nga.h||35||

sa.mhaarakaala"sikhitiivrataro 'pi manyu-

rutta.msaluuniphala eva sa e.sa jaata.h|

chinnaa itiiva bhavataa.m kira.naccha.taabhi-

rete hasanti ma.niku.t.timasiimni haaraa.h||36||

svaccha.m suv.rttamanuraagi haridvayasyaa-

liilaag.rhiitamadhunaapi ya"sa.h prakaa"sam|

"svaasaanilaa malinayanti na baahuda.n.da-

darpa"sriyo lalitavibhramadarpa.na.m va.h||37||

"saurya"sriyaa nahi daridritha sa.myuge.su

paara.m gataa.h stha ca dhiyaa nayamaargasindho.h|

chinna.m kimatra bhavataa.m yadaliika"saurya-

"sau.tiirya"saatravanikaarada"saa.m sahadhve||38|| (yugmam)

unmuulitak.sitibh.rtaa.m sahasaa sahela.m

suskandhataa.m ca dadhataamapareritaanaam|

vistiir.namambaramiva pralayaanalaanaa.m

sa"ngraamavartma bhavataa.m hi vihaaramaarga.h||39||

sa.mvidrate jagati ke na yathaa"su yuuya-

maa"saakariindrakarapiivarabaahuda.n.daa.h|

liilaavarug.nad.r.dhasa.mdhicaturmukhaa.n.da-

kha.n.dadvaya.m viparivartayitu.m samarthaa.h||40||

%p.182

unmuulitaamarabhuvaa.m ra.nasa.mka.te.su

"sakya.m na va.h kalayitu.m h.rdaya.m pare.saam|

abhyuddh.rtak.sitibh.rtaa.m pralayagame.su

ni.skampameva gagana.m hi samiira.naanaam||41||

aakar.nya durvi.sahamapyariviprakaara-

mittha.m nayaantaritanaamabhayopaguu.dhaa.h|

hastaabhighaatak.rtarandhrapathai.h p.rthivyaa

jihriitha ki.m na sahasaa talamapravi.s.taa.h||42||

ruu.dhaa cira.m bhuvanakaananacakravaala-

muule vipaa.n.duraya"sa.hstabakojjvala"srii.h|

kasmaatkaroti bhavataamadhunaa na moha-

me.saatataayivi.sapaadapakiirtivallii||43||

daityaprataapatapanaatapa e.sa taapa-

mabhyuddh.rtaamaravadhuuvadanendukaanti.h|

kasmaanna va.h prakurute vinikocitendu-

ra"smiccha.taadhavalakiirtikumudvatiika.h||44||

mandiikaroti bhavataamasuraprataapa-

vahni.h k.sa.naadbhuvanamandirako.tarasthaam|

kiirti.m nirargalatare.na vi.so.sma.naa"su

diipaprabhaamiva bhuja.mgamad.r.s.tipaata.h||45||

%p.183

sa.mkalpa e.sa ra.nadurlalita.h k.sa.nena

vaacaatra kaalamusalasya vipuurito na.h|

mandaakinii.m prathitapu.nyagu.naa.m vihaaya

ratnaakara.m ka iva puurayitu.m k.samo 'nya.h||46||

sa.mpa"syato 'ntaramihaasumataa.m visaari-

sattva.m balaadadhikamityapi me vitarka.h|

si.mho nipaatayati ca.n.dacape.tayaiva

p.r.s.thena tuudvahati ku~njaracakravaala-

kumbhasthaliividalanaadaparo m.rgaare.h||48||

"sabdaantaraa.ni khalu saanta p.rthagvidhaani

yairvyaaptameva jagadavyatikiir.naruupai.h|

daanaambu "so.sayati ya.h kari.naa.m "sruto 'pi

ko 'pyanya eva hari.naadhipate.h sa naada.h||49||

helaavinirjitaripusphu.ta"sauryalak.smii-

liilaaniketavika.tonnatacandra"saalaam|

vistaari.nii.m subha.tava.m"sahimaadriga"ngaa.m

kiirti.m na yaanti ra.navartmani tiirthakaakaa.h||50||

apraaptahaaripari.naamagu.naa kadaaci-

daa janmano 'pi virasaa mama saa da"saabhuut|

%p.184

ki.m niirasaa jalap.r.sajjaladherupaiti

muktaaphalatvamiha "suktipu.taantare.su||51||

sa"ngraamalaabharabhasena bha.tai.h saliila-

maasphaalitaa"sca jayaku~njarakumbhabhaagaa.h|

naakaukasaa.m vigalitaa"sca vipak.sacakra-

siimantiniistanata.taaspadataarahaaraa.h||52||

nistri.m"saghaatadalitadvipakumbhapii.tha-

nirmuktamauktikaka.naprakaraavakiir.ne|

sa"ngraamavaasabhavane 'bhimataa jigii.so-

stiik.s.nai.h "siliimukhanakhairva"sameti lak.smii.h||53||

pratyagraratnakira.nacchura.naabhiraama-

mambhodaniilamabhito 'dhivasatyabhiik.s.nam|

vak.sa.hsthala.m madhuriporiva tiik.s.navartma-

pa.t.ta.m pariplavatayaa rahitaad.rtaa "srii.h||54||

sa.mvaadinii niyatamasya suraarideha-

cchaayeti ca~ncalatayaa rahitaatra lak.smii.h|

"sa"nke "saradgagananiilarucau k.rpaa.na-

pa.t.te 'nuraktah.rdayaaracayatprati.s.thaam||55||

uts.rjya pa.tcara.nacaara.nacakravaala-

giitastutaa.m navaku"se"sayako"sa"sayyaam|

viiraanuraagarabhasena vasatyabhiik.s.na.m

"sa"nke saliilamasipattravane 'pi lak.smii.h||56||

%p.185

dorda.n.danirjitariporjagati prasa"nga-

labhye.su naasti vibhave.su kadaacidaasthaa|

tejasvina.h karajajarjaritebhakumbha-

kuu.tasya mauktikaga.ne.su harerivaaryaa.h||57||

vyaaghaataviplutamaho vidhura.m bataita-

dasthaanasa.mbhramatirask.rtadhairyabandhaa.h|

yuuya.m yadevamadhunaa bhuja"saalino 'pi

graasiik.rtaa vi.samaniitipi"saacikaabhi.h||58||

utti.s.thataasurapate.h "sarakaa.n.dapaa.n.du-

cchaayaani sa.mprati ya"saa.msi hatasya sa.mkhye|

dhautaa~njanaastrasalilaplutatatpura.mghri-

ga.n.dasthalaani ca maliimasataa.m vrajantu||59||

daityaadhiraajamakaraakaralo.danaaya

sa.mrambhi.no mayi jayaam.rtalaabhaheto.h|

aaropayantu vibudhaa bhasmii"sa taava-

dadyaiva mandaramivaatanukuurmap.r.s.the||60||

"slaaghya.h sa eva kala"so bhuvane.su yasmaa-

dutthaaya vandyamahimaa surakaaryaheto.h|

ambhodhimekaculakena vivartamaana-

vaiku.n.thakuurma"saphare.na papaavagastya.h||61||

heto.h kuto 'pyasad.r"saaduditaa gariiya.h

kaarya.m nisargagurava.h sphu.tamaarabhante|

%p.186

utthaaya ki.m na kala"saadapi sindhunaatha-

mudviicimaalamapibadbhagavaanagastya.h||62||

k.smaama.n.dala.m sakalameva saratnaraa"si-

vistaarinemivalaya.m ra.nabaddhakak.sya.h|

cakriikaroti subha.ta.h "srava.naantak.r.s.ta-

maurviilatena dhanu.saa samameva nuunam||63||

baddhaaspadaa ditijanaayakacakravaala-

pa"nkodare bahugu.noddhriyataamidaaniim|

naaka"sriya.h paribhavaatanuvahnidaaha-

"saanticchayaa dhavalakiirtim.r.naalavallii||64||

sa.mhaarasindhumiva kaa~ncana"sailakuu.ta-

bhaage sphurattara.nidiidhitidurniriik.saam|

adyaiva daanavakulapralayaaya taava-

daaropayaami dhanu.si drutamatra maurviim||65||

vi"sli.syadaakulanirargalaga.n.da"saila-

cakraabhighaatavidhuriik.rtatigmabhaasa.h|

koda.n.dada.n.dagha.titaanp.rthucaarukiirti-

raayodhanaarthamavanervivinajmi "sailaan||66||

baa.naasanaagravika.taa.tanigaa.dhabandha-

sa.mbhaavitaartiriva sa.myugamuurdhni maurvii|

aasphaalitaa nadatu me ba.davaanalasya

heticcha.todadhitara"ngahateva taaram||67||

koda.n.dako.timadhiropayati sma baahu-

"saalii samiikabhuvi yaa.m nanu saiva maurvii|

%p.187

lak.smiisamaagamanakiirtivinirgamaika-

vispa.s.tapaddhativilaasamamu.sya dhatte||68||

kre.mkaarameva dhanu.sa.h "srava.naantak.r.s.ta-

maurviipragaa.dhaparima.n.dalitasya sa.mkhye|

o.mkaaramak.satamavaimi vipak.sapak.sa-

lak.smiisaliilad.r.dhakar.sa.namuulamantram||69||

ekaa.m gamaagamanapaddhatimeva gaurvii.m

kiirti"sriyau bha.tajanasya hi dhaavamaane|

nuuna.m parasparaka.thorakucaabhighaata-

vicchinnahaaradhavalaamakhilaa.m vidhatta.h||70||

uddaamamadarpanika.sapratipak.sasa.mpa-

dutsadanena k.rtavigrahavalgu"sobhaa.h|

snaataa"sca kiirtisalilai.h surabhiibhavanti

nuuna.m ya"sa.h parimalena paraakramaa.dhyaa.h||71||

cetohare.na haraka.n.tharucaa prakaama-

pu.nyaatmakatvamani"sa.m dadhataa gariiya.h|

aatmaanamaa"su subha.ta.h samare punaati

nistri.m"sapu.skarajalena k.rtaabhi.seka.h||72||

ni.ska.n.takiibhavatu sa.mprati naatha vi"sva-

metatprasiida v.r.saketana dehyanuj~naam|

graasiikarotu valanaakulita.h k.rpaa.na-

si.mhiisuto 'hitaya"sa.h"sa"sima.n.dala.m va.h||73||

%p.188

bhasmaavadaatarucayo vinipatya dik.su

ghoraandhakaarakalu.saa.m pramathaadhinaathaa.h|

bhindantu daanavacamuumadhunaa.t.tahaasa-

cchedaa iva pralayakaalani"saa.m smaraare.h||74||

sa"ngraamabhuumiradhunaa bhuvanaadhinaatha

v.rndaavanasthitirivaastu suraasuraa.naam|

vispa.s.tapiitavasanaadarataatigaa.dha-

raktaa"nganocita"sivaabhimatavraja"srii.h||75||

ka"nkaalasa.mkulama"sa"nkitakaakaka"nka-

sa.mketadhaama ra.navartma "sa"saa"nkamaule|

.taa.mkaarikaarmukavi.ta"nkapa.ta"nkamastu

.ta"nkaa"nkasa.mka.tavi"sa"nka.taka"nka.ta.m va.h||76||

nistri.m"saluunavika.taasthika.thoraka.n.tha-

pii.thaapaviddha"sirasa.m yudhi daityanaatham|

abhra.mka.sagra"sikharaskhalitaarkabimba-

mastaavaniidhramiva pa"syatu jiivaloka.h||77||

kaaryaa vitarkagha.tanaa na kadaaciduurdhva-

maayodhanaavatara.ne bata ko vicaara.h|

%p.189

aananda"suunyamamaraarikula.m sure"sa

kurve smitaanugamavandhyamaya.m samaadhi.h||78||

ki.m cintyate 'nyadapi durbalalokacitta-

me.so '~njalirmadhurama"ngalagiitigarbham|

bhaasvatkaraalakaravaalaviluunapiina-

piiluunnata"srava.nama.n.dalataalav.rntam||79||

aanandanirbharanabha"scaracakramukta-

pu.spopakaaranipatanmadhupaavaliikam|

senaavamardadalitaavanidhuulidhuupa-

dhuumaccha.taa"sabalitaakhiladigvibhaagam||80||

pre"nkhadgadaadalitaku~njarakar.na"sa"nkha-

dhuuliccha.taapa.talavar.nakakardamaa"nkam|

abhyaapatatsubha.tamanmathak.r.syamaa.na-

koda.n.danirgata"saraa"saniluptadhairyam||81||

sa"ngraamavaasag.rhamucchritadantidanta-

parya"nkamutpulakama.n.dalaga.n.dabhitti.h|

aali"nganaatirabhasena jaya"sriyo 'ya-

madyaiva taavadadhiti.s.thatu raajaloka.h||82|| (kalaapakam)

adyaavaskandaliilaacalitabalaparisyandakharviik.rtorvii-

sa.mrambhottambhanaasthonnamitabharanamatka.mdharaasa.mdhiraastaam|

%p.190

"se.so 'pi
sphaaraphullatsphu.ta.s.tathulapha.naatphuutk.rtaagnisphuli"nga-

sphuurjatsa.mdohasa.mdehitavika.ta"sikhaama.n.daliiratna.sa.n.da.h||83||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rto
ratnaa"nke haravijaye mahaakaavye caj.n.de"svarada.n.dopanyaaso naama
trayoda"sa.h sarga.h|

caturda"sa.h sarga.h|

itthamuktavati tatra bhaaratiimunmi.satsmitakapolama.n.dala.h|

vaktumaarabhata sa.msadi kramaatpu.spahaasa iti niitini.s.thuram||1||

"saktimaskhalitasarasau.s.thavaa.m k.smaadharoddalanadurdharaa.m dadhat|

svaamitaamapi gato gariiyasiimandhakaaritanayo na yo 'bhavat||2||

durdharaprasarataamupeyivaanaprathi.s.ta bhuvanaantare.su ya.h|

aurvavahniriva hetima.n.daliisa.mtatak.sapitavaahiniipati.h||3||

yasya durgatavipak.sasundariima.n.dalena bibharaa.mbabhuuvire|

rodanaaru.nitalocanotpalacchaayaku"nkumavilepanaa.h stanaa.h||4||

bhaasvato 'pyavihitaa.m karasthiti.m di"nmukhe.svadhikamaa"su kurvata.h|

yasya ma.n.dalamala"nghyamuccakai raahaviiyamagamanna viplavam||5||

naapa bhuutimalanaatkadarthanaa.m taapayogamagamanna ca kvacit|

ya.h suv.rttavimalasthitirdadhau ratnadarpa.na ivaadhikaa.m "sriyam||6||

%p.191

yasya caarugu.namauktikotkarabhraajitendukarapaa.n.duracchavi.h|

haaraya.s.tiriva kiirtiruccakairma.n.danatvamagamatpara.m di"saam||7||

yasay ca pras.rtayaa nirargala.m kai.tabhadvi.sa ivonnati"srita.h|

vi.s.tapatrayamala"nghyataa~njasaa duuramaskhalitayaa ya"sa.h"sriyaa||8||

candradiidhitivipaa.n.dunaa ya"sa.hpu.spasa.mbh.rtibhare.na bhuuri.naa|

la"nghitaa bhuvanakaananodare yasya nemurakhilaa harillataa.h||9||

stheyasii bhuvanamandirasya digbhittibhaagaracitaa~ncitasthiti.h|

caaru.ta"nkagha.tanaa babhautaraa.m yasya kiirtima.nisaalabha"njikaa||10||

tasya tatra vadato vacastadaa nirgataa da"sanara"smima.n.dalii|

jaahnaviiva "sa"sipaa.n.durekataa.m praapa
"sa.mbhugalakaantisindhunaa||11|| (da"sabhi.h kulakam)

kruddhakaalamusalaadikiirtita.m sa.mprahaaranayagocara.m vaca.h|

uurjita.m ca madhura.m ca "su"sruuvaanvaktumabhyadhikamutsaheta ka.h||12||

kovidaaracita"sobha uccakairatrasannihitaniilaka.mdhare|

dro.nakaaka iva ni.s.thura.m sada.hkaanane kimapi raumyalajjita.h||13||

"su"sruvaanapi ga.naadhipodita.m vaakyametadahamak.sama.m bruve|

"srotrarandhragatakekikuujita.h ki.m virauti paru.sa.m na maukuli.h||14||

%p.192

tattathaapi ja.dataanurodhata.h "satruto 'tha yudhi bibhyataa mayaa|

niitivartmarabhasaadutodita.m "srotumarhatha maliimasa.m vaca.h||15||

na krudho 'vasara e.sa saa.mprata.m gaa.dhamaandhyagatamo n.r.naamasau|

d.r"syataa.m ga.napate 'nyayaa d.r"saa kaaryametadatisa.mka.te
sthitam||16||

tiik.s.nataamavihataa.m dadhaanayaa bhedapaa.tavaju.saa yudhi dvi.saam|

saadhayantyamalayaa dhiyonnataa.h k.rtyapak.samathavaasidhaarayaa||17||

yasya naamni sahasaabhyudiirite sa.mbhramajvaraparigrahaakulaa.h|

bibhrati sma virasatvamaananai.h "so.sitau.s.thapu.tataalava.h
suraa.h||18||

saprataapamatitiivrataanvita.m chaayayaiva suraraajama.n.dalam|

ya"scakaara parihiinamojasaa bhaanubimbamiva si.mhikaasuta.h||19||

praaptamandhamavam.rdya taapita.m ya.h karasthitimupaagata.m kramaat|

aatmadar"samiva vidvi.saa.m vyadhaanma.n.dala.m mukhavilokanak.samam||20||

sa.myuge.su "sa"si"subhramuccakai.h saadhu"sabdamukhariik.rtaambaram|

ya"sca "sa"nkhamiva kai.tabha.m dvi.sansa.mdadhau karatalaa"sraya.m
ya"sa.h||21||

taad.r"se 'pi suravairi.niid.r"sa.m spa.s.tamagraha.nameva bibhrataam|

bruuta ki.m nu bhavataa.m vibhaavyate dhairyametaduta
jaa.dyaj.rmbhitam||22|| (pa~ncabhi.h kulakam)

%p.193

saadhyavastu.su na saamapuurvaka.m saadhana.m na khalu "sasyate budhai.h|

bibhrato bhavati dhiirakopataamaanana.m prathamamunmi.satsmitam||23|

k.rtyavastu nipu.naa.m prasaadhayadviplavodayada"saavinaak.rtam|

viddhi bhedagahanairavasthita.m tacca sa.mkalitapa~ncabhaktikam||24||

k.rtyapak.samakhila.m vicinvataa.m saadhanaa"ngavacanaanudaah.rte.h|

d.r"syate purata eva mantri.naa.m vaadinaamiva viparyaye jaya.h||25||

mohaviplutada"sa.m pravartitasvedabindupulakaa"nkurotkaram|

vidvi.saa.m haratu mantra e.sa va.h k.sve.damaapyamiva
darpavibhramam||26||

dar"sitaavayavapa~ncaka.m kramaattatka.navratavineyavibhramaa.h|

durjayorjitavipak.sanirjaye vaakyama~ncitadhiya.h prayu~njate||27||

saadhayadbhiravirug.namiipsita.m "saastrahetubhiriva trilak.smabhi.h|

j.rmbhita.m jagati yairanargala.m vairibhi.h pratidi"sa.m
divaukasaam||28||

%p.194

visphuranma.nikaraalamuurdhataa.m bibhrataamatanumecakatvi.saam|

bhoginaamiva na da.n.dagha.t.tanaa nopaghaatagha.tanaaya vidvi.saam||29||
(yugalakam)

aariraadhayi.su.naa v.r.sadhvaje yena tiivratapasi sthitaatmanaa|

andhakaara iva "siitaroci.saa dhuumaraa"sirak.r"sa.h puraa pape||30||

sa.myuge.su h.rtajiivitaa~njavaajjiivayanditibhuvo 'pi vidyayaa|

so m.rtapratinidhitvamiiyivaa.m"scintya eva bh.rgunandano 'pi va.h||31||
(yugalakam)

aayate.su h.rdaye.su "semu.sii mandimaanamadhunaabhyupaagataa|

bruuta diipakaa.m"sakheva ki.m nu vo lak.syate
rabhasaghuur.nanaakulaa||32||

sa.mka.te.svadhikameva dhiimataa.m visphuranti nanu mantra"saktaya.h|

vyaaptavatsu timire.su dikta.taanunmi.santyahimadiidhititvi.sa.h||33||

yuuyamaahavarase vyavasthitaa.h saprabhaavamapi viiryamatra va.h|

cintyataa.m nanu vipaaka iid.r"se k.rtyavastuni yato bhavedgu.na.h||34||

avyapaayaphalasaadhanaaspada.m k.smaabh.rtaa.m ciramanujjhitakramai.h|

ma.n.dala.m jagadivartubhi.h sphu.ta.m .sa.dbhireva parivartyate
gu.nai.h||35||

ca~ncalatvavirasaavisa.mvadatsvaa"sayaanugu.nav.rttitaa.m gataa.h|

muu.dhamaargarabhasaah.rtaa.h sphu.ta.m na "sriyo 'pi bahu manvate
patiin||36||

%p.195

sa.mprati pragu.naruupamucchvasatsa.mprahaararabhaso manoratha.h|

niitivartma vi.samiikaroti va.h k.su.n.nametadabhito mahaajanai.h||37||

hraadaheturadhika.m ra.ne.su vo yadyapi kvacana bhiimadar"sanai.h|

nojjhitaa sajalameghamecakai.h kiirticandanalataasibhogibhi.h||38||

yadyapiindukarakomalacchavi.h kiirtirapratimaruupataa.m gataa|

sa.myugaarthamiva yadyapiiha va"scodayanti karavaalaya.s.taya.h||40||

aahatastanata.taarisundariikranditena jaya"sabdagho.sa.naa.h|

sa.mprahaaradhara.niitalotthitai re.nubhi"sca pa.tavaasapaa.msava.h||41||

kha.dgak.rttabha.taka.n.thama.n.dalairnimalaa"sca ma.nihaaraya.s.taya.h|

ca.n.damaarutarayapravartibhirg.rdhrapak.sadhavanai.h
prakiir.nakaa.h||42||

ghaatamuurcchitabha.taananaas.rjaa naagavallidalaraagasa.mpada.h|

baddhasa.mmada"sivopaguuhanairgaa.dhabhiiruparirambhavibhramaa.h||43||

"sokadiinaruditaa"srubindubhirhlaadabaa.spajala"siikarotkaraa.h|

pretasainikajanaanakaaravai.h sa.mprahaarajayadundubhisvanaa.h||44||

chaayayaa "sakunima.n.dalotthayaa chattradhaara.navi.dambanakramaa.h|

pheravaananagataantrama.n.daliidaamabhi"sca jayama"ngalastraja.h||45||

%p.196

niilaniirajadalojjvalaananairmaarga.nai.h smaravilaasa"sekharaa.h|

baa.nabhinnakarikumbhama.n.daliimauktikotkarakarai.h smitodgamaa.h||46||

sa.myuga"sramajalaccha.taaka.nairmohanaa viralavaaribindava.h|

hetibhinnabha.tadehama.n.dalii"so.nitena haricandanadravaa.h||47||

sa.msthitaaplavanavaarisa.mcayairucchaladbhirabhi.sekavipru.sa.h|

du.hkhadainyaparidevitaak.sarairmandrama"ngalam.rda"ngani.hsvanaa.h||48||

sa.mprahaaramukhadiirghanidrayaa pratyupa.hsamayabodhavibhramaa.h|

vairibandiniga.dai.h sani.hsvanai.h saaravaa
nijapura.mdhrinuupuraa.h||49||

sa.myuge.su hatabandhusa.mhatestattathaapi bhujaviirya"saalina.h|

aasthitasya tarasaa jaya"sriya.m bruuta yadyadhibhuvo na duu.sitaa.h||50||
(trayoda"sabhi.h kulakam)

aayudhaani vividhaani santi va.h piivaraa bha.tajanasya baahava.h|

kaaryamohatimiraavabodhinii durlabhaa tu matidiipikaa n.r.naam||51||

daar.dhya"saaligu.naniiti"s.r"nkhalaabandhasa.myatapadaamanargalam|

stheyasii.m vidadhatiiha pa.n.ditaa.h striinisargataralaa.m
n.rpa"sriyam||52||

saa.mkhyayogaparini.s.thitaatmataa.m j~naatasattvapuru.saantaro dadhat|

nuunameti na vikaaraviplavakle"sale"sagha.tanaa.m vivekabhaak||53||

muhyate ya iha k.rtyavastuni jyotirak.satanayaatmaka.m dadhat|

andhakuupakuhare parisphu.ta.m diipradiipakakara.h patatyasau||54||

%pj.197

vidvi.satyatulitoruvikrame vikrameta sahasaa na niitimaan|

ko nu sa.m"saitapannage kara.m vaamaluucavivare vinik.sipet||55||

mantrayuktigahana.m pramaa.nataa.m saamabhedak.rtasau.s.thava.m dadhat|

"srautamaagamamivaativartitu.m ka.h k.sameta naya"saastrasa.mgraham||56||

sa.mrambha.h pra"samamupaitu vo 'tra
helaani.spi.s.tasphu.taka.takaaccharatnabandha.h|

maa smaitatsurasuravairi.naa.m virodhe trailokya.m
sakalamakaa.n.dabha"ngura.m bhuut||57||

nandantu nandanavanaavaniviithikaasu

liinaaliyuutha"sabaliik.rtayuuthikaasu|

saardha.m suraasuraga.naa.h kadaliidaloruu-

do.hkandaliivalitapiivaraka.n.thabhaagaa.h||58+||

pu.spaughavar.samamarapramadaa mudaa ca

mu~ncantu "saantasuradaityavirodhah.r.s.taa.h|

mandaaradaamavigalanmakarandabindu-

sa.mdohadohadanadatsamadadvirephaa.h||59||

u.dupathama.n.dala.m bhavatu maa "suciravinipata-

ddinakarakha.n.daca.n.daca.duliinibi.datarata.dit|

di"si di"si maa k.suma~njaladhaya.h pi"sunitasamaraa.h

pracuravikiir.naratnapa.talii"sabalata.tabhuva.h||60||

iti "sriibaalab.rhaspatyanujiivino vaagii"svaraa"nkasya
vidyadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye pu.spahaasanayopanyaaso naama
caturda"sa.h sarga.h|

%p.198

pa~ncada"sa.h sarga.h

iti sa.mh.rtasa.myugaabhiyoge sadasi vyomni payomuciiva tasmin|

abhigarjati saadhuvaadakekaakalakolaahalaniilaka.n.thacakre||1||

calite samarotsavaaptikaalapramadotphullavilocanaaravindam|

pralayaanaladhaamadurniriik.syatvi.si sa.mbhaavitapauru.sa.m bha.taughe||2||

kathametaditi vyupaayacintaabharayogaa~ncitamuurdhni "suunyad.r.s.tau|

sthitavatyaparatra niitigarbhe
sphu.tanimnonnatap.r.s.thabhugnavak.sa.h||3||

mukuliik.rtad.r.s.ti phullaga.n.da.m parivaahyaa"su "siro mukha.m
dadhaane|

ja.damai.davi.de
'rima.n.dala"sriik.sayaka.n.duubhara.dimba.dambarasthe||4||

parade"samupetya yasya bhiityaanavama~njiirakama.n.daliisanaatham|

cara.naamburuha.m vipak.saloka.h smarati sma vyasanaatura.h
pura.mdhryaa.h||5||

%pj.199

gamanaadiva mantharatvamuccai.h paripaa.n.dutvamivaacchaga.n.dabhaagaat|

k.r"sataa bh.r"samaadade ca madhyaadiva yasyaarinitambiniivapurbhi.h||6||

pariv.rttipariitahaarivar.nasvaramabhyujjhitasa.mdhiyogamuccai.h|

ripucakramanuu.smataa.m dadhaana.m sapadi praak.rtameva yasya jaj~ne||7||

yudhi yena vivalgataa saliila.m karikumbhaa galadacchamauktikaughaa.h|

karavaalasahaayabaahunaa striistanabhaarai.h saha cakrire ripuu.naam||8||

sphu.tapak.saparigrahe.na "sa"svaddadhataapyaahavamuurdhnyapak.satitvam|

k.sayakaalanabhasvateva "sailaastarasaapik.sata yeva vidvi.santa.h||9||

yudhi vargati yatra tigmateja.h pratipak.saastamayaprado.sakha.dge|

ditijaa bhujaviiryasa.mpadoccairadaridraasi.suradrisaaradehaa.h||10||

"sriyameti ca yasya kha.dgaya.s.tirvipulaa paa.n.duradantama.n.dalaa"nkaa|

u.dupaa.n.dunijaa.n.dapi.n.daniryattimiravraatavidhuusaroraga"srii.h||11||

prathayanbhujapaadapaalitasya sphu.takeyuuramadaa(saa)rara"smibha"ngyaa|

kadaliidalasa.mnive"samuccairiva durvaaraparaakramadvipasya||12||

bhuvanapralayaanalastrilokiidahanaayeva "sikhaavaliirvikiir.naa.h|

sa dadhatparipi"ngalaa
ja.taaliirgurusa.mrambhavidhuunitottamaa"nga.h||13||

%p.200

gurukaaryavicaara.naavitarkasphuradudv.rttapu.taa.m d.r"sa.m dadhaana.h|

pramathaadhipaterniraakari.syangiramaurjityavatii.m viv.rtya ki.mcit||14||

da"sanaa.m"subhi.se.na nandi.se.na.h "sucinaa dar"sitatiirakaa"sa"sobhaam|

apam.r.s.takala"nkado.saramyaamiti ni"scitya sarasvatii.m sasarja||15||
(pa~ncada"sabhi.h kulakam)

sphuritaadharadhaaturaagadhuulicchuritaa dantamariicayo 'sya "subhraa.h|

"sucimaanasanirjharaabhiraamaa.m "sriyamaaseduratho vini.spatantya.h||16||

harasa.msadi tasya caabhidhitsorgiramuccairanabhiplutaarthagurviim|

kakubha.h samavastrayannivaitaa da"sanaa.m"suutkaramindura"smigauram||17||

anapek.sya bhavaad.r"saa.m puro yallaghuvaagmitvamabhivyanakti maad.rk|

aparaadhyati tatra nuuname.saa tadanaaryaa khalu kaaryanimnataiva||18||

pratipaadayitu.m yadanyathaarthaanku"salatvena jano vyavasyatiimaan|

sakala.h sa gu.no 'sya vaagmitaayaa.h satata.m te
punaraatmaruupani.s.thaa.h||19||

nija"saktiparik.saye.na loko bhayame.sa vyavalambataa.m nayaakhyam|

p.rthageva paraakramastu siddhyai gha.tate dordrumadarpadarpa.no
va.h||20||

ripu.naa vyavaropite.su dhaamna.h parim.r.s.taavayavaarthasa.mj~nake.su|

sakale.su k.rte.su naakasatsu prasabha.m hriipadav.rttijiitive.su||21||

%p.201

asuriijanakar.napuuraliilaavyavaluptaamalaratnapallave.su|

sura"saakhikadambake.su duura.m d.r.dhataapaaspadataamupaagate.su||22||

ditijaapah.rtaamarendrabandiiratasaak.sitvamupeyivaddadhatsu|

vikasanma.nipu.spanetracakra.m trida"saakrii.dalataag.rhaantare.su||23||

sphu.talak.smagavaak.samaarganiryannavakaalaagurudhuuma"saaramadhyam|

vidadhatsviva ma.n.dala.m himaa.m"sorapaniite.su vimaanama.n.dale.su||24||

vinimagnasuraaricakrakaantaakucakaa"smiirakapi~njariik.rtaasu|

vyavaropitaratnapa"nkajaasu trida"sodyaanalataaravindinii.su||25||

karalaa"ngalanirdayaavak.r.s.tapraka.taaraavavipak.savaahiniike|

haliniiva h.rte himaa.m"su"subhratvi.si dugdhodadhijanmani dvipendre||26||

gurudu.hkhabharaanubandhakaa.s.thaaruditocchuunavipaa.talek.sa.naasu|

sakalamararaajav.rndabandiijanataasu vyasanaughaviplutaasu||27||

jagadapratimalladarpaka.n.duubharasa.mbhinnabhuje bhuji.syabhaavam|

nayati prasabha.m prasaariteja.hprasare sa.mprati devaraaja"satrau||28||

pratibaddhajayaa"sa indumaulau suraloke samameva lokapaalai.h|

gamayatyapi vaasarankatha.mciddayitaali"nganama"ngalaabhilaa.saat||29||

adhunaapi kimaasyate jaya"sriirabhasaakar.sa.nabaddhani"srayaanaam|

nanu taamyati maanasa.m bha.taanaa.m
kimupaayaantaracintanaantaraayai.h||30|| (da"sabhi.h kulakam)

anapek.sitakaalayaapanaanaa.m bhujada.n.de 'dri"silaavi"sa"nka.taa.mse|

yugapannivasanti sattvabhaajaamasisa"ngraamajaya"sriyo bha.taanaam||31||

%p.202

k.rtameva hi mantracintaya va.h samarasyonmi.sata.h "sataa"sripaa.ne.h|

kavaliikurute yadastabhiitirgrahakallola upetya candrasuuryau||32||

yudhi daityapatau vij.rmbhamaa.ne vayamaasi.smahi yannirastayatnaa.h|

prabhu"saasanalaabha"suunyataayaa.h pari.naama.h ka.tuka.h sudaaru.no
'yam||33||

pina.saama kimaa"su cuur.nape.sa.m vinime.saantarata.h suraahitaanaam|

iti candrakirii.ta dehyanuj~naa.m tvadanudyogahataa hi no
jaya"srii.h||34||

durtamitthamatarkite gate 'pi dvividha.m kaalamaveta "saurya"sau.n.daa.h|

samayaakhyamupasthita.m ra.ne na.h sura"satro.h
samavartisa.mj~namanyam||35||

ra.namuurdhani daityaraajalak.smyaa didaridraasati nuunamandhako 'sau|

yadanena k.rtaa.h prakupyataa.m vo bhruku.tiibha"ngatara"ngitaa
lalaa.taa.h||36||

apajahnuvire yayaa"su jahnostanayaayaa.h patitaa divo jalaughaa.h|

sakalaasurava.m"sanaa"sahetustava saikaiva ja.taastu naatha muktaa||37||

ra.namuurdhni jaya"sriya.m bha.taughe d.r.dhamaa"sli.s.tavati
dyulokanaarya.h|

suranaatha bhavantu duuracintaa madanaakuutavighaatabaddhamuurchaa.h||38||

kavacaani pinehivaa.msa ete samaraaya pramathaa.h saghoragarjaa.h|

k.sayakaalaghanaaghanaughagha.ti.m dadhatu vyoma
javaadvila"nghayanta.h||39||

%p.203

ga.nanaatha bhavantamutsukatvaatpari.si.sva"nk.suravi"slatha.m
jaya"srii.h|

pulakodgamakarka"saa.m bibharti dhruvamaayodhanamuurdhni
dehaya.s.tim||40||

sthirani"scitavairamaanasena prabhutaamapyadhijagmu.saa trilokyaam|

dvi.sataa malinaatmakena "sa.mbhostimire.neva na bhaasvato 'sti
sa.mdhi.h||41||

bhajate hi na saadhyataa.m sa saamnaa sakaloccheditayaaptavaanprabhutvam|

niyata.m vibudhe.su baddhavairaa api tanma.n.dalavartino na
bhedyaa.h||42||

na tadasti jagattraye 'pi ratna.m na k.rta.m tena yadaatmasaatkilaadau|

bhavataa.m tadupapradaanasaadhyaa.m sthitimiiyaaditi vaartameva
manye||43||

iti da.n.da ihaava"si.syamaa.ne sakalaa.h santu varuuthiniicaraa na.h|

sphu.taku.t.tanavibhramaasayo 'mii
suranaariijanasa.mgame.svarii.naam||44||

athavaa kimamiibhirindumaulirbhruku.tiibhinnalalaa.tabhittiraastaam|

k.sa.namekamapi vrajantu caaripramadaanaa.m smara.niiyataa.m
vilaasaa.h||45||

"sikhitaapaviliinameru"s.r"ngasrutakaartasvaranirjharadrave.su|

pravila"nghitasiimasaptasindhuplavamagnaavanipii.thama.n.dale.su||46||

paripu~njitataarakaprasarpatpavanaaghuur.nitasaptavi.s.tape.su|

gurugarjitapuuritaakhilaa"saamukhasa.mvartakameghama.n.dale.su||47||

bhuvanapralaye.su somasuuryajvalanaanekamarudga.naa vi"santa.h|

p.rthuvaktragabhiirataalumuula.m bahudhaa vi"svas.rjo mayaasya
d.r.s.taa.h||48|| (tilakam)

avipannavibhaavasuucitatva.m dadhaduddiipitamiinaketu cak.su.h|

"sriyamaapadamu.sya citrabhedasphu.ta"s.r"ngaararasaprabandhakalpam||49||

%p.204

dvi.sataamayati.syataayameko bhuvanopaplavavadaayinaa.m vadhe cet|

samapatsyata ned.r"so nikaarastadaya.m naakasadaa.m sadaiva tebhya.h||50||

bahunaa kimudiiritena naatha tvadupek.saavasare.na daityaloka.h|

sakalaanapuna.hprarohaheto.h sm.rti"se.saanamaraanvidhaasyate 'sau||51||

upayuktam.r.naalasuutragarbhasthitiratraahitabhiitito marutvaan|

apanidrayatiiti pak.sapaataadiva yasyaambujakha.n.damu.s.nara"smi.h||52||

namucipramadaalataasu yasya smitapu.spodgama"sobhitaa.m dadhaanaa.h|

kuli"saagni"sikhaahataa ivaite na yayurvibhramapallavaa.h praroham||53||

avadhiiritaghoravajravahnernamucerni.s.thuraka.n.thapii.thamuulam|

gamita.m sapadi cchidaa.m mayeti svarucetiiva jahaasa yasya phena.h||54||

punarapyaravindanaalasuutrasthitimaasaadya sa daanavendrabhiite.h|

kra"simaati"sayena "sokadiina.h sa vikaasaspadataa.m puraiti
"sakra.h||55|| (cakkalakam)

"sikhini pralaya.m krame.na niite dvi.sataayodhanamuurdhni tadvadhuunaam|

sa bhavi.syati daahasatkriyaayai sphu.tamevaanyamayo viyogavahni.h||56||

%p.205

pradhane nidhana.m prabha~njano 'pi prasabha.m daanavama.n.dalena niita.h|

suranaathapuraavarodhanaariiguruni.h"svaasamaya.h pravartate 'sau||57||

ditijaastrak.r"saanutaapa"su.ska.h punarapyaapsyati nuunamaatmalaabham|

gurudu.hkhabharaavarodhanastriistravadastrastrutinirjharai.h
pracetaa.h||58||

vinihatya yama.m ca daityayodhaa narakadvaarakavaa.tasa.mpu.taalii.h|

dalayanti puraa paretacakraprasabhaakar.sa.nahar.sabaddhahaasaa.h||59||

iti .daamaramastu maiva taavatsurakar.no.dumarapra.naadaca.n.dam|

ra.nasindhutara.n.dabaahuda.n.daa ripulak.smiihara.ne bha.taa.h
kramantaam||60|| (pa~ncabhi.h kulakam)

rathaku~njaravaajipattisainya.m prathataa.m dik.su rasaatalodara.m va.h|

vidadhadbharanamrabhuumitaamyatpha.niphuutkaanaladhuumadhuumragarbham||61||

sa.mk.siptametadiha durdharadhairyadarpaa-

dudvelavaarinidhikampita"sailacakraa.h|

naayaanti yaavadasuraadhipatidhvajinya-

staavatk.sama.m tadabhi.se.nanamindumaule.h||62||

aakraantibhugnabhujagendrapha.naagrapii.tha-

paariplavak.sititalaa p.rtanaa smaraare.h|

prasthaapyataa.m ruurdhu.sii dinanaathavartma-

kalpaavasaanajaladheriva vicipa"nkti.h||63||

udv.rttadaanavakulapralayotsavaaya

devo yadaiva calita.h p.rtanaasahastrai.h|

%p.206

tadgraasaghasmaratayaa viv.rtau.s.thavaktra-

mabhetya dhaavati tadaiva puro 'sya m.rtyu.h||64||

helaanirastaharihetiviluunaka.n.tha-

pii.tha.h suraari.s.tatanaanikurumba uccai.h|

praapnotu saa.mpratamavigrahataamupo.dha-

si.mhiisutaanuk.rtirarditacandrasuurya.h||65||

k.sundantu dantaparighaprasabhaabhighaata-

nirdhuutakaa~ncanaparaagapi"sa"ngitaa"ngaa.h|

vapraabhighaatagha.titaa.h kari.no virug.na-

kalpadrumaughavi.samaani ta.taani mero.h||66||

aavaasitasya "si"siraa.m'subh.rto 'dhimeru

mandaakiniihradajala.m vinimajjane.su|

kurvantu sainikavadhuujanataa mukhendu-

laava.nyakaantijitakaa~ncanapadma"sobham||67||

utpaataa eva nuuna.m sakaladitisutagraasasa.mrambhadhaava-

nm.rtyuvyaadhuutakalpaanalakapila"sikhaavibhramorkaakalaapaa.h|

"sa.msantyudvelaratnaakarasalilarayaadhmaatatiiraadrirandhra-

dhvaanai.h sa"ngraamago.s.thiimuditasuravadhuucakrasa.mcaarikaa.m
va.h||68||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye nandi.se.nanayaabhi.se.nanavar.nano
naama pa~ncada"sa.h sarga.h|

%p.207

.so.da"sa.h sarga.h|

tasminnudiirya vacana.m jitameghagarja-

maavarjitorjitabha.ta.m virate "sikha.n.dii|

sphuurjatsabhaabhavanabhittipu.topaguu.dha-

parjanyadhiiraninadapratinaadasaandram||1||

vaikak.syakasphuraduda.m"suvicitraratna-

daamaabhiraamatanurindukaraccha.taaccha.h|

tirya"nni.sa.n.nakuli"saayudhakaarmukaa"nka-

niihaara"sailasad.r"sii.m "sriyamaadadhaana.h||2||

pre"nkhatpha.naama.ni"sikhaaru.nitopaviita-

suutraadhikaarabhujaga.h sadasiindumaule.h|

nirdhautadhaatukapiliik.rtanirjharaadri-

liilaa.m dadhadvacanamitthamudaajahaara||3|| (tilakam)

vidyaadhipo yadanaghaandvi.sato jighaa.msu-

ratyuurjita.m vacanamaaha na vismayastat|

lokaadidhak.surakhilaanayugaarcirarci-

rugra.m yadiirayati tatra kimudbhuta.m syaat||4||

saara.m tathaapi gadata.h sadasi grahiitu-

marhaa.h stha yuuyamadhunaa vacaso mamaasmaat|

ambhojapak.smarajaso makarandabindu-

maadhuusaraadapi kimaadadate na bh.r"ngaa.h||5||

%p.208

garbhiik.rtatribhuvanodaravrtivi"sva-

ni.hsa.mkhyavaa"nmayak.rtaaspadavar.nadehaa|

kaapyadbhuteyamanaghaa parame"svarasya

"sakti.h sthitaa pratimukha.m bhuvi maanvaanaam||6||

yasyaa.h prasaadava"sato vini"semu.saa.m na.h
kaaryaarthatattvamanaghasthiti "semu.siiyam|

vaktu.m nisargamalinaamapi vaacamittha-

muccai.h pravartayati sa.msadi candramaule.h||7||

bhraamyantyanargalamitastata eva moha

pa"nkaprataanamalinaa "sa"simaulinaa dhii.h|

spa.s.tiik.rte vrajatu niitipathe prasaada-

me.saa "saratsamayabandha ivaapagaa va.h||8||

vyaapaaritaa nayapathena jagatyabhiik.s.na.m

bhaavaa vrajantu m.rdavo 'pi pa.tukriyatvam|

prastauti mantrak.rtasa.msk.rtiruupave.nu-

vii.naaravo 'pi vi.samasya vi.sasya naa"sam||9||

satk.rtya saadhanaviviktanayaanusaara-

nighnaayamaanamanasa.h samayavyapek.sa.h|

praajya.h samiikarabhaso h.rdaye na me 'sti

saandro rasa.h kathamivaamra"salaa.tuni syaat||10||

%p.209

sa.mhaarabhaanuriva ratnanidhi.m prataapa-

riktiik.rtaamalaya"sa.hsalila.m ya eka.h|

cakre hari.m praka.titaatanumiinakuurma-

ruupa.m vi"s.r"nkhalamakha.n.ditama.n.dalaagra.h||11||

aakar.nataa.n.davitakiirtilataalavaala-

koda.n.dama.n.dalabhujena natottamaa"ngaa.h|

yenojjhitaa yudhi dayaam.rdunaa vijitya

yaathaarthyamaapuramaraa.h prathitasya naamna.h||12||

sa"ngraamadugdhajaladhe.h sphu.takaalakuu.ta-

lekhaayamaanakaravaalakaraalamadhyaat|

yo 'bhyutthitaa.m kumudagauraruci.m cakaara

satkiirticandrakalikaa.m "srava.naavata.msam||13||

ya.h sodabhaarajaladacchavinaa ni"saata-

pattre.na sa.myugamukhe.svasinaapi do.s.na.h|

saahaayaka.m vidadhataa sphu.tamatrapi.s.ta

pi.s.taatataayikarikumbhabhuvorjita"srii.h||14||

so 'pyandhaka.h sakaladaanavacakravaala-

bhaasvatkirii.taka.sa.nakva.nitaa"nghripii.tha.h|

helaavaropitanirargalavairiva.m"sa-

baahudrumo 'trabhavataamabhiyojyapak.se||15|| (pa~ncabhi.h kulakam)

%p.210

ye daanavaadhipatayo m.rditaa m.rdhe.su

"saar"ngaayudhena kathamapyapara.h sa tebhya.h|

yenetara.h "samamupaityanalo jalena

bhasmiikarotyakhilamevatadaurvavahni.h||16||

naikatra "saktivirati.h kvacidasti sarve

bhaavaa.h kriyaasvaparini.s.thitataaratamyaa.h|

aakalpamaurvadahanena ni.siiyamaana-

mambhodhikaculakena papaavagastya.h||17||

nirjitya yaanvijayina.h suralokapaalaa-

ndaityaanasau sakaladinaprabhutaamanai.siit|

pratyekamaajibhuvi te 'pi ca d.r.s.tasaaraa.h

sarvaabhisaararabhassena surairajeyaa.h||18||

yatraabhiyogacalite divi devajaata-

maalokya sainikadhutaavanidhuulilekhaa.h|

sasmaara lana"sa"simauli"siliimukhaagni-

sa.mdhuk.sitatripuradhuuma"sikhaavaliinaam||19||

dadhre ra.ne.su kanakaa"ngadabandhanirya-

da.m"succha.taapa.talavicchuritaasiya.s.ti.h|

do.s.naapi yasya bhuvanak.sayadak.sa"sik.sa-

"sauryaatirekanika.sopalapa.t.tikaa "srii.h||20||

%p.211

abhyetya yatra cara.naanatibhaaji gaa.dha-

maanagrahaa ripucamuu.h pratipattimuu.dhaa|

praaptaadhikak.satirace.s.tata naiva ki.mci-

daaplaavitak.sititala.m paramastramaujjhiit||21||

pratyagramauktika"silaa"sabalaanyavaapya

velaata.taanyavirala.m bahudhaa vibhinnaa|

kiirti.h "sa"saa"nkakalikaadhavalaa tara"nga-

lekheva dugdhajaladhe.h "sriyamaapa yasya||22||

sa.mtraasakampataralaa.h kurute vipak.sa-

siimantiniirasm.rtigato 'pi sa kaalaketu.h|

yasyaacchamauktikanibhena vahanti sindhu-

velaavanaani phalitaamiva kiirtivalliim||23|| (pa~ncabhi.h kulakam)

yasya prayaa.nasamaye.su camuuvimarda-

nirdaaritaavanitalotthitadhuulidigdhaa.h|

"syaamiibabhuuvurahitonnatava.m"sadaaha-

lagnaprataapa"sikhidhuumacitaa ivaa"saa.h||24||

aalanabhagnakarajaa"nkurayaa n.rsi.mha-

muurtau navaabhra iva garjati "saar"ngapaa.nau|

yasyotthitaabhinavaratna"salaakayeva

lak.smiirura.hsthalaviduurabhuvaa vidadhre||25||

%p.212

sa"ngraamakaananatale 'vacikaaya yasya

caaruu.ni kiirtikusumaani ripudrumaughaat|

vispa.s.tahetiparigha.t.tanataagho.sa-

maa.nikyanuupurakalakva.nitaa jaya"srii.h||26||

ya.m prasthita.m samanugantumivaaripak.sa-

lak.smiisvaya.mvarapati.m tarasaa vicelu.h|

uddaamanaagaka.takaa dhara.niibh.rto 'pi

senaavamardaparikampitabhuumipii.thaa.h||27||

"sakyo hira.nyaka"sipostanaya.h sa jetu-

maayodhane kathamiva tri.nataa.m dhunaana.h|

keyuuraratnarucivandanamaalikaa'nka-

piinonnataagrajayatora.nabaahuda.n.da.h||28|| (pa~ncabhi.h kulakam)

yasminparisphurati sa.myugamuurdhni duura-

mairaava.nasya gada"suunyakalolalagnaa.h|

"sa"nke "siliimukhaga.naa.h kva.nitacchalena

"sauryaatirekamatigaa.dharujo ninindu.h||29||

dikcakravaalagha.titaaskhalitaprataapa-

tiivraatapavyatikaraadiva mandire.su|

bandiik.rtorjitavipak.sanitambiniinaa.m

"syaamaayita.m sapadi yasya mukhendubimbai.h||30||

%p.213

romaa~ncaka.n.takitataa.m ja.dimaanubandha-

mudvepathutvamatilo.thanataamadaar.dhyam|
yasyaatataayi.s.tatanaa yudhi naayakasya

sa.mdar"sanaadabh.rta sa.mbhramalolad.r.s.ti.h||31||

yenaavakiir.namukharaagra"saraagniheti-

tigmatvi.saa vidadhire dayitaayamaanaa.h|

plu.s.taarikaananatalotthitasaandradhuuma-

dhammillabandharacanaaruciraa ivaa"saa.h||32||

"srauta.h sa mantra iva kasya na "saantihetu-

raayodhane 'pratirathastimiraasura.h syaat|

"sokena yasya malinaanuka.mroti manda-

sa.mcaari.nii ripuvadhuurnijad.r.s.timeva||33|| (pa~ncabhi.h kulakam)

yasyaabhi.se.nanarasaprava.nasya piina-

hastaargalaantaravinirgata"siikaraughai.h|

maarjanti yattajayanaagagha.taa ripuu.naa.m

digbhittilagnamiva kiirtisudhopalepam||34||

saccakranandakatayaani"samanvitasya

yasyaahave.su juhu.saa.m "sriyamaa"su diiptaam|

%p.214

"saure.h samagrajagataamiva sa.mk.saye.su

kuk.saumataasthitiralak.syata "saa"stravaa.naam||35||

vo.dhu.m k.samaa dhavalamasya ya"sa.hpravaaha-

mekaa na bhuuriti vicintya sa yasya dhaatraa|

jyotsnaanibhena nabhasi sphu.ta"se.sabhoga-

cchaayaachalaadavanitaaluni ca vyabhaaji||36||

liinadvirephavidhutaamarapu.spakar.na-

puurotthito 'nadhigataprasaro 'pi duuraat|

yasyaa"u kesararajonikara"scakaara

naakaadhipasya kalu.satvamabhiik.s.namak.s.naam||37||

"sakya.h katha.m sa "satadundubhiraahave.su

jetu.m surairdalitasa.mdhivinirgataabhi.h|

yasya prataapadahanogra"sikhaavaliibhi.h

"sa"nke bahirjvalitameva divasp.rthivyo.h||38|| (pa~ncabhi.h kulakam)

abhyeyu.saa.m viracitaa~njalibandhamurvii-

t.r.s.naa dayaardramanasaa parirak.sataasuun|

yenopataapa"samanaikarasena kha.dga-

dhaaraajalai.h "samamaniiyata "saatravaa.naam||39||

bhraamyannaneka"satapattra"saraariraa"si-

sevaaspadaahavasarobhuvi raajaha.msa.h|

%p.215

yo helayaa ciramakha.n.dayaduu.dha"sukla-

pak.so ripordhavalakiirtim.r.naalavallii.h||40||

paspandire "sikhari.no 'bdhipayaa.msi duura-

maakaa"savartma paripupluvire 'nuvelam|

puspho.ta caavanitala.m balacakravaala-

mardena yasya haran.rtta iva prayaa.ne||41||

paataalarandhragha.titaaspadabhogibhoga-

vellajja.taavigha.tanaahitapaata"sa"nka.h|

bhra.s.taarkacandraphaladanturadiglataagra-

sa.m"siiryamaa.navika.taambudapattrav.rnda.h||42||

tenaavarug.nakarakesarapak.sma"sobha-

nak.satraratnakusumastabakojjvala"srii.h|

ekena kaaladamanaasuraku~njare.na

nonmuulyate na bhuvanatrayakalpav.rk.sa.h||43|| (yugalakam)

(yugalakagarbha.m pa~ncabhi.h kulakam)

utkhaata"saatakaravaalakaraalabaahu-

rutplutya mattajayaku~njarakumbhakuu.taat|
muurtaa.m ripo ruciradhautadukuula"suklaa.m

jagraaha kiirtimiva yo yudhi vaijayantiim||44||

%p.216

yasyaatataayijanataa"scara.napra.naama-

vailak.syakhedajanita.m paripaa.n.duratvam|

vaktre.su gopayitumaakulitaa bhavanti

sevaa~njalisthagitadiirghalalaa.tapa.t.taa.h||45||

paar.s.niprahaaragha.tanaarabhasaavadiir.na-

"salyaayamaanavika.taasthi"silaavakiir.nam|

yasyaamaraadhipagajo 'pi bibharti daana-

pa"nkaccha.taakalu.sakaanti kapolamuulam||46||

yasya prataapadahano dhavala.m ninaaya

vicchaayataamariya"sa.h pravij.rmbhamaa.nam|

ulla"nghitaar.navata.ta.h sahasaa sahastra

ra"sme.h prakaa"sa iva "siitamariicibimbam||47||

"sakto gavaak.samadhunaa ka ivaanubandhu-

maayodhane.su racitaatanujaalamaaryam|

yatraaribhiititamasaa na pada.m vyadhaani

vispa.s.tapaa.n.duraya"sa.h"sa"sicandrikaa.dhye||48|| (pa~ncabhi.h
kulakam)

satkar.nikaakanakapii.thapa.thadviri~nca-

nirmuktama~ncitadala.m harinaabhipadmam|

utkhaaya.h ya.h karatalena suraariraaja-

lak.smyaa vata.msakapade vinidhaatumaicchat||49||

%p.217

sa"ngraamamaargamarubhuumi.su tigmara"smi-

ra"smiccha.taakhacitakha.dgamariicikaasu|

chaayaamupo.dhajara.thaatid.r.dho.smavairi-

cakra.m na yasya yadavaapa kimadbhuta.m tat||50||

dorda.n.dadarpadalanaakulitatvamaapta-

maayodhane.su rabhasaatpravij.rmbhamaa.nam|

uts.r.s.tikaa"nkamiva yo vidadhau niv.rtta-

yuddhoddhataprahara.na.m pratipak.sameka.h||51||

yasminsamuccalati phuutk.rtavahnisaandra-

dhuumaccha.taaru.nitakaantikalaapamuccai.h|

"se.sa.h pha.naama.niga.na.m pari.naamipi.n.da-

kharjuurakomalamadhatta vigaa.dhakheda.h||52||

ta.m sa.myugaagrabhuvi bhaavaya bhaavayavya(tva)-

muts.rjya matsaramaya.m ga.nanaatha bhaavam|
unnidrataa.m sumanasaamasak.rccakaara

"saurya.m madhoriva vij.rmbhitamaa"su yasya||53|| (pa~ncabhi.h kulakam)

ni.h"sre.nimuurjitavipak.sacamuu.m vidhaaya

kiirti.m did.rk.suriva dik.su k.rtaprati.s.thaam|

yasyaaruroha "sa"si"subhraya"sa.hprakaa"sa-

saudhonnataa.msa"sikhara.m bhujaviiryalak.smii.h||54||

%p.218

ak.smaayi yasya "sithiliik.rtanaaganaatha-

vistaaribhoganiga.da.m bharakharvita.m sat|

udvelasindhuparikha.m k.sitipii.thap.r.s.tha-

maajaghnu.siibhirabhita.h kakubha"scamuubhi.h||55||

yasyaariku~njaraka.te.su talaabhighaata-

liilaavivar.narudhiraughamaliimase.su|

vicchinnadaanasalile.svapi tatkala"nka-

"sa"nkaakulai"sciramaliiyata ca~ncariikai.h||56||

ta.m ca prataapava.davaamukhavahniheti-

sa.mplu.s.tadustaradurantavipak.sasindhum|

helaavi.dambitahari.m ka ivotsaheta

jetu.m vila"nghitajagattritaya.m praja"ngham||57|| (kalaapakam)

yasyaatataayidayitaanayanodabindu-

sa.mpaataheturani"sa.m viraraaja kha.dga.h|

piinaa.msakuu.tavika.tonnatabaahuda.n.da-

niryatprataapa"sikhidhuuma ivaahave.su||58||

aaskandalagnabalaba.mhimabhuuribhaara-

namriik.rta.m vidhuritasthitidiggajendram|

"se.se.na yasya dhara.niivalaya.m katha.mci-

dutk.siptaku~ncitapha.naanikare.na babhre||59||

aapiinamagnajayaku~njarakumbhaciina-

pi.s.taccha.taacchuritatoyatara"ngataamraa.h|

yatsainikairdad.r"sire jaladhesta.te.su

garbhiik.rtaurvadahanaa iva vaarivaahaa.h||60||

%p.219

yasya prayaa.nasamaye.su va"siik.rtaanaa.m

vailak.syakhedajanita.m paripaa.n.duratvam|

nihnuuyate sapadi paadanakhaa.m"sujaala-

lepena "sa"nkha"sucinaa vadane.svarii.naam||61||

mandaprataapagha.tane sati tigmabhaasi

paryasta"so.nitarasaaru.nama.n.dalaagre|

chaayaadrume.na ra.navartmagatena tena

duuraayatonnatibh.rtaa savi"se.samuuhe||62|| (pa~ncabhi.h kulakam)

vyuuha.m samaaracaya tejaya sainikaugha-

maasphaalaye.svasanamaa"su vimu~nca baa.naan|

bhinddhi k.sa.naatkarigha.taa dalayaa"svavaaraa-

naacerivaa.msamiti yo 'riga.na.m vyam.rdgaat||63||

maayaaprapa~ncaviva"siik.rtavigrahe.na

yenaavalokayata eva "sa"saa"nkagauram|

vismaayinastrida"sadaanavama.n.dalasya

daityaari.naam.rtamivaa"su ya"so 'pajahne||64||

yasyaabhiyaatibhavane.svasamaaptacitra-

sa.mbhaarabhittipuru.saa maliniibhavanta.h|

unmiilanaavasara"suunyad.r"sa.h samiddhaa.m

dadhyurdivaani"samiva "sriyamavyavasthaam||65||

%p.220

naabhaatikomalakapolatalaarpitaika-

hastaa"nguliinakhamayuukha"sikhaavakiir.nam|

yasyaatataayiyuvaternavayauvane 'pi

bibhrajjaraadhavalataamiva kar.namuulam||66||

"sakya.h katha.m sa ra.navartmani dhuumaketu-

rutso.dhumanyasubha.taird.r.dhamuulabandha.h|

ullaasikiirtidhavalaa~ncitavaijayantii-

ruddhaakhilaambaratalonnatabaahuda.n.da.h||67|| (pa~ncabhi.h kulakam)

lak.smiilataamak.rta yo balidaanavasya

paryucchvasatsumanasa.m phalabandhah.rdyaam|

vi"sraa.nanaamalajalasphu.takha.dgaya.s.ti-

dhaaraanirargalanipaatavirug.namuulaam||68||

"siitaa.m"su"subhraruci la"nghayato jaganti

yasyaatmanaa saha ya"so balibandhaheto.h|

paadaaravindamakarandarasaayamaana-

mandaakiniisaliladhautamivodana.msiit||69||

vicchinnadaityapatini.s.thuraka.n.thapii.tha-

vipya.n.na"so.nitamaliimasa"saatadhaaram|

%p.221

pratyagra.ta"nkagha.tanaapari.sekalagna-

pa"nkaccha.taa"nkamiva yasya vibhaati cakram||70||

pre"nkhannakhaprakaradiidhitipak.smapa"nkti-

raktaa"nguliidalakula.m viraraaja yasya|

vi"svaak.rteratanupaa.nisarojayugma-

muttambhitaarka"sa"sima.n.dalabiijako"sam||71||

yasyaacakaasatitaraa.m pratipannavi"sva-

ruupasya diirghasaralaa bahutaamavaaptaa.h|

ni.h"se.sa.soda"sanitambavatiisahastra-

gaa.dhopaguuhanarasaadiva baahuda.n.daa.h||72||

yasyaadhivaarinidhi kharvita"se.sabhoga-

"sayyaanirargalavivartanavibhrama"srii.h|

helaavinirm.rdita"so.nitapa"nkagarbha-

duuraavamagnamadhukai.tabha.ti.t.tibhaasiit||73||

phuutkaarapaavaka"sikhaanikaro didhak.su-

raakraantakaaliyapha.naanikurumbamukta.h|

nirvaapita.h sapadi yasya "sikha.n.damuula-

ni.syandamaanayamunaajalanirjharaughai.h||74||

yasya vyalokyata navaambudaniilakaanti-

ruttaalake"sivadanaava.tasiimni baahu.h|

%p.222

bibhradvisaariva.davaamukharandhralagna-

velaanilaavadhutasindhutara"ngaliilaam||75||

bibhyatsa kai.tabharipu.h sphu.takolasi.mha-

ruupaamavaapa vanabhuumimiva vyavasthaam|

yebhya.h sacaamarakaraamamaraadhiraaja-

lak.smii.m mukhek.sa.naparaa.m paramaa.m dadhadbhya.h||76||

ki.m kiirtitairbahubhiratra k.rtaatmabhistai-

ranyai"sca saaramidameva nanu bruve va.h|

"sa.msanti niitih.rdaya.m sudhiyastadeta-

daalocyate svaparapak.sabalaabala.m yat||77|| (da"sabhi.h kulakam)

vaktraam.rtaa.m"sukira.naahatamapyabhiik.s.na-

munnidrameva dadhati karapu.n.dariikam|

lak.smiirn.r.naa.m matimataamiha cittav.rtti-

lak.smiirn.r.naa.m matimataamiha cittav.rtti-

maahlaadayatyadhikameva nayaadavaaptaa||78||

tattasya ka"scidupayaatu samiipamaa"su

sa.mde"sadaanacaturo ditijasya duuta.h|

bhinnetaraprak.rtima.n.dalakaaryatattva-

bodhe yata.h pra.nidhireva ripostamaahu.h||79||

%p.223

tenodito 'pi madhura.m suralokakaarya-

maaryaa.h sa no 'surapati.h pratipatsyate cet|

sarvakriyaasu bhavataa.m tadavastha eva

da.n.dastata.h samupapaaditasadvyavastha.h||80||

iti nayagu.nagarbha.m kiirtita.m vo mayaita-

nna mama ditisutebhya.h kaacidastyatra bhiiti.h|

vibhurayamadhunaaste kaaryadolaadhiruu.dha.h

kimaparamiti tarkaatiitamaarga.m na vidma.h||81||

ityaandolitaratnaku.n.dala"sikhaanirgh.r.s.taga.n.dasthalo

vaakya.m niitipathaanusaari rabhasaaduktvaa vyara.msiidasau|

"sa.msansaadhviti tacca kaalamusala.m duutye niyojya dvi.sa.h

"suulii bandijanaabhyudiiritajayajyotkaaramaujjhiitsabhaam||82||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye duutasa.mpre.sa.naniruupa.no naama
.so.da"sa.h sarga.h|

saptada"sa.h sarga.h|

uttasthu.syatha divasaardha"sa"nkha"sabde raamaabhistadanucaraa.h
savibhramaabhi.h|

uccetu.m tarukusumaani mandaraadrernirjagmurmuditadhiya.h
k.rtaanuyaatraa.h||1||

ta.m naanaaphalarasapaanasa"ngamatavyaavalgatkapikaraluptamaatulu"ngam|

kalpaantotthitapavanaabhighaatasaak.sivyaav.rttivyatikararatnaga.n.da"sailam||2||

%p.224

prabhraamyatsurapuradiirghikodagaahavyaasaktadvipakara"siikarok.sitaarkam|

ku~njaanta.h
phaitam.rgendranaadaliilaavitrasyaccamaracamuuracakravaalam||3||

udvellatta.takaladhautakalpavaliisa.mtaanastimitata.didvilaasamegham|

sa.mbhuktatrida"savadhuuvi"siir.nabhuu.saaratnaa.m"succhuritaguhaag.rhaagrabhittim||4||

sthuulaa"smapratiphaladacchanirjharaambhonirdhuutatrida"savadhuurataantakhedam|

prabhraamyadravirathavaajivaktraniryatphenaughastabakitaratnasaanuku~njam||5||

svacchaambha.h
ka.takasarasta.taantakuujatkaadambiidalitam.r.naalakaa.n.dakha.n.dam|

daavaagnivyatikaradahyamaanabhuuripratyagraagurumavalokya remire te||6||
(pa~ncabhi.h kulakam)

laava.nyaglapita"saranni"saakaraa.ni "syaamaanaamiva paripa"syataa.m
mukhaani|

taccitra.m sugatatayaa yadanvitaanaa.m
paadaanaamaviralaraagataaviraasiit||7||

bibhraa.naa vipulakabandhataa.m jayantyo ni.h"se.sa.m
bhuvanamudiir.nakambunaadaa.h|

pratyagrojjvalakaravaalikaastaru.nyastanvaanaa
rucirataraa"ngadopa"sobhaam||8||

a"ngaanaamasamarataantataabhiraamaa.m bibhratya.h
"sriyamasiropaghaatabhaajaam|

bhuuyasyovanamanu naayakaanuyaataastaa.h senaa iva kusumaayudhasya
celu.h||9|| (yugalakam)

yaantiinaa.m vijitavinidrapa"nkajaanaa.m paadaanaa.m kumudavanaani
sa.mmadena|

ma~njiirakva.nitavik.r.syamaa.naha.msavyaajenaanugamamiva
vyadhurvadhuunaam||10||

%p.225

kaantaanaa.m kucakala"sairyathaayathohe tu"ngatva.m
vyavadadhadaananendulak.smiim|

taamudviik.situmiva taistathaa tathaaptairvistaara.m k.sitiravatastare
nitambai.h||11||

visraste trida"sapura.mdhriruttariiye pa"syantii dayitanakhak.sata.m
stanaagre|

caskhaalaanavahitacittav.rtti yaantii premaaho kvacidapi nek.sate
vyapaayam||12||

aalokya priyatamacumbicakraa"nkasphuradaravindav.rndamambha.h|

autsukyaatkila jaghanaalasaa.h priyaa.naa.m ka.n.thaanta.h
pra.nihitadorlata.m yayustaa.h||13||

nyasyantii sapadi padaani tatpade.su svedaambha.h ka.nakakaraalitaani
pa"scaat|

sa.mcele dayitatamasya vartmanaikaa premaaho
vividhavidhiprapa~ncadak.sam||14||

kasyaa"scillalitagataagatai.h prayaantyaa.h sa.msakta.m bhujalatayaa
vigha.tyamaana.h|

cakrandaasulabhanitambapaata"sa"nkaasa.mmohaadiva
ma.nimekhalaakalaapa.h||15||

maa smai.saa.m pathi paru.se kadarthanaa bhuutpaadaanaamiti dayayeva
komalaanaam|

svacchaayaakisalayasa.mstara.h purastaadaatene
'ru.nama.ninuupurairvadhuunaam||16||

klaamyantyaa.h pratipathamaa"su viijitaayaa.h
sakhyaaraannava"sikhipicchanaalagaura.h|

kasyaa"scidvimalakapolabimbita"sriirutta.msastabakapade prakiir.nako
'bhuut||17||

anyasyaa dayitakaraavalambipaa.nestatspar"saahitapulakaanubandhabhaajai.h|

gacchantyaa.h pathi vicakaasa vaktra"sobhaa niivii ca
"slathitanitambabimbavaasaa.h||18||

sarpantyaa.h kisalayapaa.ninaa muhuurta.m "sli.syantii tarugahane
'bhive.s.tya duuraat|

"syaamaayaastanumabhimiita madhyabhaaga.m kasyaa"scitpraka.takutuuhaleva
vallii||19||

gacchantyastanukhagajaalapaadamudraanyaasaanaamudadhipura.mdhrisaikataanaam|

sundarya.h sarasanakhak.sataavacuulaistulyatva.m vika.taka.tiirakai.h
"sa"sa.msu.h||20||

%p.226

uttaanasthitivikaraalakaalaja"nghavyaako"saa"ngulikhagapaadanirvi"se.sam|

sa.msthaana.m tanutaranaalapattramagre naarobhi.h
pratipathamaik.syataurubuukam||21||

taa.h "sobhaadhigataparasparopamaana.m
"srotraak.sistanakarapaadamudvahantya.h|

sadvartmasthitimapi pak.smapa"nktimuuhuryajjihmaa.m tadavamataamiva
prapede||22||

aahlaada.m "si"sirataraavamar"sah.rdyaa.h kurvatyo
'dhikamapariplavaprakaa"saa.h|

aurvarya.h sphuradaghanaavalambibimbaa bimbo.s.thyo
bibabhurapuurvavidyutastaa.h||23||

aak.siptapriyatamacetasaa tadaanii.m pu.spe.susphu.tamavataavadhaanayogam|

paryaaptasvarapadataalasacchriyoccairgaandharvasthitiratha yauvatena
tene||24||

aabhaasvatkira.nakaraalaratnahaarapratyagraa.m
dadhadalakaaspadaamabhikhyaam|

vaidagdhii.m yuvatijano 'tha
pu.spakaa~nciichaayaavaandravi.napaterivaalambe||25||

tu"ngatva.m kucakala"se.svanaatha"nganaanaa.m vistaara.m
vika.taka.tiirakasthalii.su|

madhye.su kramimada"saa.m "sa"sa.msa loko bhaave.su sthitirucitaa janasya
"sasyaa||26||

%pp.227

praaptaanaamabalatayaapi ni.hsahatva.m bhra.s.taanaa.m na tu
balibhaavalagnataayaa.h|

uttu"ngai.h kucakala"sairabhaari taasaa.m sadv.rttairapi
catura"srataa"srayaa "srii.h||27||

vispa.s.tadra.dhimagu.naabhiraamaruupai.h
satsthaanasthitibhiranuunalak.sa.naa.dhyai.h|

raamaa.naa.m kara.naga.nairivaa"ngahaaraa naajahnu.h "sriyamatha
mauktikairna haaraa.h||28||

"s.r"ngaarasthitirama.niiyanarmagarbhavyaapaaraatanurasanaayakaanuyaataa|

rambhoruuratha catura"nkalaa~nchita"srii.h pratyagraamatanuta naa.tikeva
"sobhaam||29||

bibhratyaa samakaraketana"sriyoccai.h
pratyagraamadharadalapravaalavalliim|

maargastha.m hari.nad.r"saa jana.m harantyaa laava.nya.m jalanidhivelayeva
bheje||30||

%p.228

sa.mspa.s.ta"scara.natalena pak.smalaak.syaa sa.msaktai.h
stabaka"sataira"sokav.rk.sa.h|

k.sepiiya.h pathi vikasallataakulo 'bhuunmaargastha.h ka iva na bhaajana.m
vibhuute.h||31||

nanvasminrataguru.naa sama.m niku~nje vi"sramya vyapanaya
taavadadhvakhedam|

ityaaraadak.rta navaa.m"sukaa~ncalaagravyaasaktaa vratatirivaarthanaa.m
rama.nyaa.h||32||

anyasyaa guru jaghana.m babhaara pa"scaadayaantyaa.h sphu.tamadhika.m
sagauravatvam|

pa"syantyaa.m pratiyuvatau saraagamenaa.m
yatkaanta"sciramanupaalayaa.mcakaara||33||

anviiye madhukarama.n.dalena taavatsa.msarpannupavanamaaruta.h sugandhi.h|

yaavatstriiparimalagocaro na lebhe ko naadya.m tyajati pada.m
vi"se.salaabhaat||34||

prastaave navamadhumaasanaa.takasya
sthitvaantargahanalataatiraskari.nyaa.h|

praarabdhaa parabh.rtanartakena kuujaa strai.nasya
"srutimaharatprarocanameva||35||

bibhraa.na.m vasanamivaantaraapi cuuta.m saamodasthiti
girikar.nikaabhiraamam|

gaa.nikya.m savika.tahaarataa.m dadhattatk.smaabhartusta.tamanu kaanana.m
ca reje||36||

nirvaa.nasthitimapavartitailamuccairavyaapta.m na
m.rdumarudvidhiiyamaanam|
ta.m praatastanamiva diipaka.m vilokya strai.nena
dvigu.narataabhilaa.sataape||37||

%p.229

bibhraa.na.h kanakamaya.m nu biijako"savyaajenaatanuca.saka.m
ku"se"sayinyaa.h|

utk.siptastaraladalaa"ngulirvyaloki "syaamaabhi.h kara iva bhaaskarasya
padma.h||38||

gacchanta.h pathi gha.titaa niku~njade"se vi"sraantaa.h kvacana
paraspara.m yuvaana.h|

sauhaarda.m vidadhurayantra.na.m kriyaa.na.m visrambha.h suh.rdi phala.m
nanu pradhaanam||39||

vaamabhruumukhamadiraasugandhisekavyaasa"ngasphu.tabakuladrumaprasuunam|

bh.r"ngaaliicara.navidhuutapak.smamaalaaparyastastabakaparaagaparibhadram||40||

udgacchannavalavaliilava"ngapu.spapratyagraatanutarasaurabhaabhiraamam|

dikcakrasphuradanubandhigandhaphullanmandaarastabakamadhuprasa"ngibh.r"ngam||41||

sacchaya.m vipinamanupravi"sya
paar"svavyaasaktapriyakaralagnapaa.nipadma.h|

pra"scyotannavamakarandapaanaliilaavisrambhaati"sayasukhopalabdhanidrai.h||42||

aik.si.s.ta bhramarakulai.h k.rta.m gurutva.m valiiinaa.m yuvatijanastadaa
nataanaam|

kasyaarthii na bhavati gauravaaya loke sa.mpannaabhimataphala.h
samaa"srito vaa||43|| (cakvalakam)

aabaddhakramaharikampyamaanasaalaa saa raamaabhigamasamaakulaa tadaaniim|

la"nkeva sphu.ta"sukasaara.naa vanorvii babhraaje
ghanarucirak.sasaanuviddhaa||44||

aakar.sanmadhurasa"siikaraanvanebhya.h
"sephaaliikusumaka.saayagndhagarbha.h|

aananda.m marudatanottanudarii.naa.m ka.h "sreyaanadhikagu.natvamaapya na
syaat||45||

%p.230

eko 'pi prasav"sara.h sa kena sahyo naanaatmaa kimu ga.nanaatigocaro ya.h|

tadbhinne h.rdi caritaartha eva kaamo maaninyaa.m na
unarabhuudadhijyacaapa.h||46||

vaasantya.h kusumabh.rta"sca kundavallyo grai.smya"sca pratigiri
paa.talaa.h praphullaa.h|

anyonya.m yuvatijanasya maanabha"ngapraagalbhya.m
vyatijahasustaraamivaaraat||47||

raamaa.naa.m navanavamaalikaavikaasapratyagraprasavatirask.rta.m
tadaaniim|

praarambhe pari.natimaapa maanadhairya.m sugrii.sme mukulamivaatha
kundapu.spam||48||

pratyagraa"nkuraracita"sriya.m vanaalii bibhraa.naa vi.tapatati.m
sapattrinaadaam|

abhyar.naa "saradiva nimnagaata.torviimaananda.m vyatanuta
mattakaa"siniinaam||49||

uts.rya pravikacacuutaya.s.timuccaist.r.s.naandhaa api
paribabhramurdvirephaa.h|

kaantaasye "svasitasugandhini prakar.saannaivaartaa laghuni pade bhavanti
dhiiraa.h||50||

sa.msthaana.m dadhadupari cchadatrayasya tretaagnisthitisad.r"sa.m
nitambiniibhi.h|

n.rtyantyaa.h pavanava"saallataa"nganaayaa.h kaa"nguula.h kara iva pallavo
vyaloki||51||

bibhraa.nairadhikagu.natvama"nganaanaa.m hastaagrai.h prasabhamakaari
pallavaanaam|

pratyagrojjvalanija"sobhayaa saraagairbhagnaanaamapi punarukta eva
bha"nga.h||52||

%p.231

muulasthapriyanakhama.n.danasya baahorutk.sepaatpratiyuvati.m
viduunayantyaa.h|

aaditsordrumavi.tapaagravartipu.spa.m pu.patve 'pyam.rtaphalatvameva
bhiiro.h||53||

"sli.syantyaa
vi.tapa"sikhaa"srayaprasuunavyaaditsaasarabhasacetasastaru.nyaa.h|

apraaptaprasavaphalodayo 'pi "saakhii sa.mpatti.m
phalabhara"saaliniimavaapa||54||

"saakhaagrasthiti kusuma.m tarorjigh.rk.suryatpiinastanavinataa "sa"saaka
naaptum|

tatraasiidrataguru.naa viluuya datte pratyak.sa.m pratiyuvate.h samunnataa
strii||55||

bibhraa.nai rasabhra"saalitaamabhiik.s.na.m
raaga"sriisamudaya"sobhibhistadaaniim|

divyastriikarajaparik.sataistaruu.naa.m taaru.nya.m saphalamabhaari
pallavaughai.h||56||

bhagnaanaamaga.nitatadvipattido.sairvalliinaa.m madhu kusume.svapaayi
bh.r"ngai.h|

yuktaanaa.m taralatayaa maliimasaanaa.m na svaarthaatkvacidatiricyate
'nurodha.h||57||

kurvaa.naa p.rthuni vadhuurnitambabimbe visrasta.m
vasanamanaasthadurviniitam|

vispa.s.taamanurahasa.m priyasya naanyaa na vyaa~njiinnidhuvanalaalasaa.m
sphurantiim||58||

bhruuk.sepaanugataniku~njadattad.r.s.teraakuuta.m sapadi ni"semu.sii
priyasya|

tadvartmanyavi"sata kaacidi"ngitaj~naa no kaarye kvacana bhavanti
diirghasuutraa.h||59||

ni.h"svaasairaviralasaurabhairvik.r.s.ta.h "syaamaayaa.h karakamalena
sa.mbhramantyaa.h|

babhraamaabhimukhamapaak.rto 'pi bh.r"nga.h paryaapta.m na khalu
maliimasasya dhaar.s.tyam||60||

kaantaanaa.m karakamalairanaukahaanaa.m lupte.su prasabhamupetya
pallave.su|

dhuutaanaamupavanavaahibhi.h samiirai.h ki.m citra.m
yadasumanaskataaviraasiit||61||

%p.232

vyaaviddhaa
madhukarapa"nktidhuumyayaaraadaabhaasiidadhikama"sokapaadapasya|

plu.syantii sapadi manaa.msi maaniniinaamaataamracchavirabhilu"nkhiteva
vallii||62||

niilaabja.m "srava.navata.msataa.m taru.nyaa yadbhartraa
vikacamaniiyataanata.m sat|

aatmaana.m vimalakapoladarpa.nastha.m
tacchobhaati"sayapariitamaik.sateva||63||

na "sreyaansamamadhika"sriyaa virodho yuktaatra pra.natiritiiva
piivarorvaa.h|

utta.msotpalamavanamya duuramak.s.na.h praastaaviitstavamiva
ca~ncariika"sabdai.h||64||

aataamraasitadhavalai.h prasuunav.rk.sai.h stheyobhi.h
k.rtavasatisthitestadaaniim|

vyaatasthe smara.nabhuvo vanasthalii.su
sthuulabhai"sciramavisa.msthulasphula"srii.h||65||

parya"srustrutiparipaa.talatvamak.s.no.h kurvaa.na.m manasi manorama.m
vyaliikam|

maaninyo raja iva cak.su.si pravi.s.ta.m sa.mrambhasphuradadharaa na
paryam.r.syan||66||

kurvaa.naamadhitaru sugrahe 'pi pu.spe hastaagra.m sapadi yuvaa svaya.m
praditsu.h|

rambhoruumarudhadanekayuktibhedai.h premaaho racayitumahite
'nukuulam||67||

naikatra "sravasi tathaa sahemataa.diitaa.ta"nke 'pyak.rta vadhuu.h
prasaadhitaasthaam|

anyatra priyakarak.r.s.talambapaaliivinyastacchadasubhage
yathaabhyamitram||68||

anyasyaa.h surabhimukhaanilaavak.r.s.taa vaktrendo.h
p.rthuparive"sacakrabandham|

bh.r"ngaa.naa.m
tatirakarotpatattravaatavyaadhuutastabakavata.msadhuulijaalai.h||69||

unnidracchadamupadeti pu.spamaaraadaaniita.m dayitatamena menakaa"srii.h|

vibbokaa~ncitavinihi~ncitottamaa"gnaa
vaamoruurabhimukhamagrahiitsapatnyaa.h||70||

vyatyaasaaddayitatamena kaapi naamna.h prattaayaamapi
sumanasyamarpaheto.h|

sa.mrambhasphuradadharaaru.nek.sa.na"sriistaccittra.m yadasumanaskataa.m
prapede||71||

%p.233

vi"sraamyatkucayugalorasi priyasya smeraanyaa
m.rducara.naagradurnivi.s.ta|

aadaaya skhalanapada.m vilolad.r.s.ti.h ka.n.thaanta.h
pra.nihitabaahukandaliikaa||72||

sa.mrambhonnamitanitaantataantamadhyaa bhuuyo 'pi sthitimadhijagmu.sii
katha.mcit|

aamodaapah.rtamadhuvrata.m natabhruurutta.msa.m "sirasi babandha
bandhura"srii.h||73|| (yugalakam)

kasyaa"sciddayitakaraabjayojitena "srotraagre taru.natamaalapallavena|

dhuumenaaviratamivaabhihanyamaana.m baa.spaambha.h pratiyuvatermumoca
cak.su.h||74||

niirandhravratatitirohite 'parasyaa.h saa"sa"nka.m dayitatame babhuuva
ceta.h|

adhyaaste h.rdayamak.rtrimapriyaa.naa.m kaantaanaamatibahumatsaro
hyana"nga.h||75||

sa.mbaadhaadvirahitavallabhaa tadaanii.m gaayantii
ra.nara.nakaattapa~ncamaikaa|

nirlak.sa.m kusumaparigrahaaya subhruu.h sa.mda.m"sa.m
suciramababhramatkaraagram||76||

spa.s.taak.sibhruvavik.rtiprapa~nca"sobhii "sr"ngaaraak.rtipi"suno
vipak.savaama.h|

sagriivaanirupamarecako jaj.rmbhe rambhorvaa dayitavilokanena
haava.h||77||

raamaa.naa.m
drumavi.tapaagrajanmapu.spavyaaditsaarabhasava"saatsavepathubhya.h|

haaraughai.h pravigalita.m payodharebhyo nodv.rttai.h saha gu.ninaa.m
ciraaya yoga.h||78||

%p.234

nepathye mas.r.namanorame k.rtaasthaa "s.r"ngaaraa~ncitarasa"saalitaa.m
vahantii|
kaantasya pramadamudaaran.rttaliilaa rambhoruuratanuta kai"sikiiva
v.rtti.h||79||

sa.mphullannavanavapu.spa"sekharaa"nke ni.h"sa"nka.m madhu
papu.siibhirantaraale|

kaantaanaa.m citarasasa.mcitena ceto raamaabhirmadakilaki~ncitena
jahre||80||

bibhraa.naa "srutisukhataa.m manorama"sriiryaantiinaa.m vanabhuvi
mattakaa"siniinaam|

maayuurii kalaviruti.h svaraa"srayatva.m sa.mpraaptaa vyatanuta maarjaneva
"sobhaam||81||

praaptaayaa rahasi manorame.na yoga.m raamaayaa.h
pramadabharotthamiik.sa.naambha.h|

pattraalii.m sapadi dudhaava ga.n.dabhittaava"sreyo jagati bhavejja.daanna
ke.saam||82||

ak.su.n.naa bata "satamanyutaa taveya.m saa"scaryaa subhaga vinirmame
vidhaatraa|

ni.h"sa"nka.m vidadhata eva gotrabheda.m vajraste nivasati vaaci yanna
paa.nau||83||

ityaaraadabhidadhu.sii.m puna.h sapatniinaamnaivaavanata"siraa
yuvaanunii.su.h|

baa.spaambha.hplutanayanaa.m vij.rmbhitaanta.h sa.mtaapaamapi yuvati.m
vyadhaatsahaasaam||84|| (yugalakam)

viik.syaaraadvanabhuvi cuuta"saakhivallii.m valgantii.m
kusuma.s.ta.satkahastabhalliim|

nirmaanaa yuvatirabhuudrate vidheyaa nautsukyaa.m vrajati hi
ramyadar"sanaatka.h||85||

%p.235

uttu"ngadrumakusumagrahaabhilaa.saaduttaaniik.rtavadana"sriyo 'vata.msa.h|

sasra.mse yuvatijanasya kar.namuulaadaaruu.dho vinipatatiiti naatra
citram||86||

kaantaayaa.h kusumarajo vilocanastha.m
yatpreyaanvadanasamiira.nairniraasthat|

tenaiva pratiyuvate.h samiipabhaaja.h kaalu.sya.m yugalamanaayi
duuramak.s.no.h||87||

utk.siptaa kusumajigh.rk.sayaa tadaanii.m tanva"ngyaa.h
sadupalapattrama.n.dana"srii.h|

aklaamyadujalatikaatisaukumaaryaatsadv.rttairapi khalu khedameti
ka"scit||88||

vibhraa.ne sphu.tatara"su.skavar.nageyasthaaniiye
nirupamavaktrapaa.ni"sobhaam|

vicchitti.m vapu.si vilokya vallabhaayaa.h praa.ne"so vipulavilocanotsavo
'bhuut||89||

aabadhya srajamabhidhaaviparyaye.na "syaamaayaa
dadadativaimanasyabhaaja.h|

vailak.syaagamaparipaa.n.duraanano 'nyo
ni.hspandasthitirakarojjhara"nka"sa"nkaam||90||

saagaske suh.rdi savepathutvamaapa
svedaambha.hplutapulakaa"nkurotkaraasiit|

aadaatu.m sutanuriye.sa caavahittha.m premaaho yuvati.su
maugdhyadurvidagdham||91||

uts.rjya sphu.taravar.na"sobhamaaraannirgandha.m yuvatijano 'tha
kar.nikaaram|

aaditsu.h surabhitayaa lava"ngamabhyaidaakaaraadapi gu.na eti
vallabhatvam||92||

bhraamyadbhirdhanamakaranda"siidhupaanavyaasa"ngapramuditamaanasaistadaaniim|

sa.mrambhaadaliyuvabhirvitanyamaano na striibhirna navalatotsava.h
"sa"sa.mse||93||

%p.236

saugandhyaadaviralakaantisaukumaaryaattadvaktrairatha vijita.h
sarojakha.n.da.h|

bh.r"ngaughai.h kvacidapi naadhyavatsyataaraadva~ncyante na khalu
parairvi"se.sani.s.thaa.h||94||

bibhratya.h prak.rtimanoramaak.rtitva.m taa
maalyagrathanavikalpa"silpadak.saa.h|

praa.ne"saanatha savi"se.sameva jahru.h saadhiiyo harati gu.naantare.na
gu.nya.h||95||

"slak.s.natva.m viralavilepana"sriyastaa bibhratyo
rucirataraa"ngavartanaabhi.h|

sadruupaa.h salalitanaa.tyacitrabhittiiraalokyaabhimatajana.h pupo.sa
to.sam||96||

gacchanti prak.rtimanoramaa.h kadaacitkaalena sphu.tamasataa gu.nena
yogam|

ni.h"svaasa"svasanaparamparaabhiraasaa.m saugandhya.m yaducitamaapi
kar.nikaarai.h||97||

preyasyaa nibi.danitambabimba"sobhaamaaditsu.h kusumamayii.m vidhaaya
kaa~nciim|

yaamaaraatsarasamanaa yuvopaninye sa.msargaatpratiyuvate.h
k.rtaaparaadha.h||98||

praaptastatsmara.nasaro.sapaa.talaak.syaa sasmeraanananalinastayaa
babandhe|

praaye.na hyananugu.ne vidhaavupaiti dhyaator 'tha.h pari.natimanyathaiva
pu.msaam||99|| (yugalakam)

ni.h"svaasaavadhutapayodharaa vihaaravyaapaaraadvanabhuvi mamlu.sii
tadaaniim|

svedaambha.hka.nanikara.m mumoca subhruu.h "sephaalii pavanahateva
pu.spavar.sam||100||

pramlaanaa~ncitapu.tataamaraalake"syaa bibhraa.naa
nipatitataarakaabhiraamaa|

anyasyaa vipinavihaaravibhrame.na "sraantaayaa dayitatama.m jahaara
d.r.s.ti.h||101||

%p.237

bhraantaayaa girita.takaanane m.rgaak.syaa.h prek.syatva.m dayitatamasya
jagbhivaa.msa.h|

svidyantya babhuravalagnabinducitraa.h prottu"ngastanata.tavartino
nakhaa"nkaa.h||102||

praaptaayaa.h kisalayapaa.ninopaka.n.tha.m
kasyaa"scitkusumarajobhiraasajadbhi.h|

aaliiva drutamalikhallataa kapole nirdhautaa.m "sramasalilena
pattravalliim||103||

sarvartugrathitamanorama"sriyo 'draavunnidrastabakabh.rto yathaavi"se.sam|

bh.r"ngebhyo bh.r"sataramasvadanta vallyo bhaavaanaa.m bhavati kuta.h
prakar.sani.s.thaa||104||

aak.r.syaa.m"sukamamala.m navo.dhavadhvaastadd.r.s.tipraka.takutuuhalasya
bhartu.h|

vispa.s.ta.m vratatiradar"sayanmukhendu.m bhavyaanaa.m bhavati yatastator
'thasiddhi.h||105||

paatratva.m manasijalaasakasya yaataa nartitvaa kusumavihaaranaa.takaante|

vi.skambhasthitivi"sadaprave"samaargaannirjamu.h kamalad.r"so 'tha
kaananaa"nkaat||106||

spa.s.tehaam.rg.dimaviithika.m sada"nkavyaayoga.m tadanu vih.rtya
ni.hsahaa"ngya.h|

atyaak.su.h sphu.tada"saruupakavyavastha.m manthaadrerma.nita.takaanana.m
rama.nya.h||107||

%p.238

bibhraa.na.m di"si di"si raasaka"nkaliilaa.m
naanaanvaanugatavi"saalataala"sobham|

sundarya.h kathamapi tadvana.m jahustaa ramyaa.h syu.h ka iva hi
sutyajaa.h padaarthaa.h||108||

preyobhi.h samamavagaahya kaananorvii.m dehaardhasthitiriva
"suuli"sailaputryo.h|

raamaabhirna rucirasaikataabhiraamaa naaloki trida"satara"ngi.nii
viduuraat||101||

kuujantii.m madhukarama.n.dalii.m purastaadaalokya
stabakitakovidaaraliinaam|

prau.dhatvaaddayitatamena kaapi saardha.m prastaava.m vyatanuta kovidaa
raliinaam||110||

bhaati sma vallabhakaragrathita.m nitamba-

bimbaavalambi ra"sanaagu.nadaama pau.spam|

caarubhruva.h pracurasaurabhalobhaliina-

"si~njaanahaarimadhupaavaliki"nki.niikam||111||

utta.msabhaagakucabandhuraka.mdharaagra-

kaa~nciigu.naaspadavicitravinidrapu.spaa.h|

reju.h ku"se"sayad.r"sa.h kusumaayudhasya

sugrii.smake.na racitaa iva heti"saalaa.h||112||

atha vipinavihaaraklaantijanmaananendu-

grahaga.naparivaarasvedabinduudramaanaam|

%p.239

"sriyamiva parimaa.s.tu.m "svaasasaugandhyalubhya-

nmadhukarakulapak.sairviijyamaanaa.h saliilam||113||

kallolaanilaloladolanalalaccaamiikaraambhoruhaa.m

ratnak.sodaparaagasaikatabhuva.m ma"nktu.m surasyandiniim|

preyobhi.h samamucchvasatkucabharaklaamyannitambasthalii-

liilaamantharacaaracaarucara.nanyaasaa nataa"ngyo yayu.h||114||
(yugalakam)

iti "sriibaalab.rhaspatyanuiivino vaagii"svaraa"nkasya
vidyaadhipatayparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye kusumaavacayavar.nano naama saptada"sa.h
sarga.h|

a.s.taada"sa.h sarga.h|

kurvanna"ngaklaantimarkaprakaa"so gacchantiibhirmanyunevaa"nganaabhi.h|

phullanniilaambhojasa.mvaadinetracchaayaapaatai.h kha.n.da"so 'tha
vyadhaayi||1||

aa"saaplaavisvacchalaava.nyakaantijyotsnaapuuraapahnutaanyapya"se.sam|

chattraa.nyuccairdhaaryamaa.naani taasaa.m haimai.h
paa.n.duunyanvamiiyanta da.n.dai.h||2||

tiryagjyotsnaapaa.n.dubhaasaa dh.rtena cchattre.naanyaa raajati sma
vrajantii|

vaktrendo.h svinma.n.dalaagre.na
ca~ncanmuktaadaamoddaamataaraaga.nena||3||

%p.240

ramyaabhogairgaurataamudvahadbhi.h prau.dhasyendorbimba"sobhaamavaaptai.h|

chattrai"schaayaataani siimantiniinaa.m
vaktrai"scaaraaccaarunetraabhiraamai.h||4||

ba.mhiiyastva.m naakanariijanasya chattracchaayaama.n.dalairiiyavadbhi.h|

tadvaktrendugraasagardhaavatiir.nairaakiir.norvii
sai.mhikeyairivaasiit||5||

maargoddhuutaa dhuulayo dhuusaratva.m maasaa.m kaar.su.h
svacchalaava.nyakaante.h|

vallyo 'dhunvanvaatanunnaanitiiva
strii.naamaaraadvallariicaamaraughaan||6||

kaa~nciinaddhai.h sthuulabimbairnitambai.h sa.mbaadhatva.m vartmana.h
kurvatiibhi.h|

manda.m jagme
'thaa"ngalekhaani.sa.n.nasphuurjatka.mdarpaatibhaaraadivaabhi.h||7||

pratyuptaanaa.m hemapaadaa"ngade.su strii.naa.m bhaage
padmaraagopalaanaam|

abhra.s.to 'pi cchaayayaa nihnuta.h sannaapa vyakti.m yaavakiiyo
rasaugha.h||8||

agre yaanta.m kaananaalokanecchaavyagratvaattva.m viik.sito no mayeti|

vyaajaadaakhyadvallabha.m piivaraabhyaamaahatyaaraatkaapi p.r.s.the
stanaabhyaam||9||

gacchantiinaa.m nuupurakvaa.nak.r.s.taa ha.msa"sre.nyo dh.r.s.tamagre
sarantya.h|

ga.n.daabhogairapyahaasyanta bhaasvatpaa.n.ducchaayaahaasabhaavena
taasaam||10||

spa.s.taagaska.m jiivite"sa.m vidhuuya pratyaasanna.m manyunaagre
vrajantiim|

aaliivaaraadbandha"saithilyaheto.h kaa~ncii
kaa.mcitpaadapaatinyarautsiit||11||

siimantinyaa.h sa.msarantyaa.h saliila.m
vartmanyaaraatpiinatu"ngastanaagraat|

praalambena cchinnasuutre.na pete yogya.h paata.h sarvathaa
nirgu.naanaam||12||

yaa paadaanaamujjvalaa "sriiramii.saamambhojaanaa.m saa kuto 'bhyeti
mugdhaa.h|

ma~njiiraugho ma~njunaa "si~njitena priityetiiva vyaajahaaraatha
ha.msaan||13||

%p.241

lak.smyaadhaarairbha"nguraapaa"ngabh.r"nga"sre.nicchaayaa"saaritaa"saavakaa"sai.h|

amlaayadbhirvibhramaambhojakha.n.dairambhoruu.dhairaapi maarge
vikaasa.h||14||

ulla"nghyaatha
spa.s.tataambuulavalliijaalaa"sli.syatkesaraansaanumaargaan|

ha.msavraataasevitasvar.napadmacchaayaamaapu.h
syandiniiminduvaktraa.h||15||

"saante.h "sa"svatsajjalaabhaa.m ni.sadyaa.m pu.nyaa.m loke
viicibha"ngapragalbhaam|

pratyaasiidatpu.skaraavartakaughaa.m praaptaa.m
kalpaapaayavelaavilaasam||16||

nidraamudraarecitasvar.napadmaa.m padmacchaayaa"siitalasvacchatoyaam|

toyodgacchadviicivik.siptaha.msaa.m
ha.msa"se.nii"saaritottaanatiiraam||17|| (tilakam)

sa.msarpantyaa ma"nktumetyaadhirodha.h siimantinyaa nirjitaanviik.sya
gatyaa|

valgadviicik.sobhabhinna.m tadaambho muktaasthatvenaiva
ha.msaanniraasthat||18||

aayaantiinaa.m nirmalaambha.h
ka.naughavyaajaalak.syasvacchamuktaaphalaargham|

satkaaraayevaabjiniipattrapaatra.m mandaakinyaa sa.mdadhe
sundarii.naam||19||

kaacittiirotsa"ngasa.msthaa mima"nk.su.h
sarvaa"ngii.nasvacchalaava.nyakaanti.h|

atyutsukyapreritenaanuraagaadabhyutthaayaali"ngitevaambhasaasiit||20||

spar"senaa"ngaanyaa"su nirvaapayantya.h
svacchacchaayaalokanetraabhiraamaa.h|

raamaastasminsnigdhavaiduuryaniile vyomniivaanu.s.naa.m"subhaaso
nipetu.h||21||

tiirotsa"ngaattu"ngataamaadadhaanaadbhra"syantiinaamaa"su siimantiniinaam|

ambhobhaage nirjhari.nyaa gurutvaattaasaa.m pete piivarai.h
praa"nnitambai.h||22||

%p.242

bhra"syanmaalyaa vi"slathatke"sahastaa tru.tyattaarasphaarahaaraavaliikaa|

praavarti.s.taak.r.s.tasa.mbhogalak.smii rambhoruu.naa.m
majjanaarambhaliilaa||23||

aayaantiinaa.m tiiraha.msiininaadastaasa.m jigye mekhalaabhiryakaabhi.h|

aakramyaantarmatsare.neva sindhormuukaavasthaastaa
vyadhaatk.subhyadambha.h||24||

baddhatraasaa ratnasopaanapa.t.tak.sobhodgacchallolakallolamambha.h|

aalambyaikaavaataratkaantahasta.m pii.daagaa.dha.m tatsapatnyaa"sca
ceta.h||25||

"siitaalutvaadapyanicchurnima"nktu.m kaacittoya.m cittanaathaanurodhaat|

rodha.hsiimno nimnagaayaa jagaahe ki.m tatprem.naa kaaryate yanna
loka.h||26||

saasuuyaanta.h kaacida"nge 'nyanaariigaatraallagna.m
vallabhasyaa"ngaraagam|

krii.daavyaajaacch.r"ngakaambha.hprahaarairunmaar.s.ti sma
smarevaktraambuja"srii.h||27||

maarda"ngiibhistaalaliilaabhiraama.m hastaambhojairaahate 'mbhasyamandam|

bhruunartakyo vellitavyaajan.rttavyaak.sepe.na preyaso jahnuraaraat||28||

sapraasa"ngaa sinduvaaraprasuunasragvaidagdhii.m bibhratii sundarii.naam|

valgadvicivyaalavi"sli.s.tavellanirmoka"sriirvyadyutatphenapa"nkti.h||29||

aamagnaanaa.m viicipaariplavormibhraamyanmiinonme.sicak.sustadambha.h|

vi.svagv.rtti.m kautukeneva taasaamaa"ngii.m
"sobhaama"nganaanaamapa"syat||30||

siktaambhobhi.h kaapi duuraatsapatniinaamagraaha.m daahasa.mvegamaapat|

"saanti.m bheje 'nuk.sitaapiitaraa svaa.m sa.mj~naa.m "srutvaa kiirtitaa.m
vallabhena||31||

striivak.sojasphaalanotthaa nadanta.h paatu.m padme.suurmaya.h
.sa.tpadaanaam|

ki.mjalkaalii.m no dadu.h ki.m vidhattaamudv.rttairvaa sa.mgato
'nyajjalaugha.h||32||

%p.243

ma"nktvaa preyaaniiyivaanambhaso 'ntaryatpa"syantyaa.m ro.saruuk.sa.m
sapatnyaam|

aa"si"sle.sa smeravaktraa.m striya.m tatsaaphalya.m saa tatprasaadasya
mene||33||

saad.r"sya.m yai.h kalpyate striimukhaanaa.m phullaambhojaiste
'samiiciinabodhaa.h|

ityaalocyevaantara.m tacchriyo 'bhuudviicivraata.h
sphiitaphenasmita"srii.h||34||

duuraadeva striimukhaupamyalak.smii.m yatsa.mpraaptaa yuuyametaavadastu|

hriiheturvo 'bhyar.natetiiva bh.r"ngairaa"si~njanairabhyadhiiyanta
padmaa.h||35||

viik.sya bhra.s.ta.m kar.napuuriik.rta.m salliilaavatyaa.h
phullaniilaaravindam|

mandaakinyaa.m kiir.namar.na.hka.naughai.h sodaryatveneva padma.m
vyarodiit||36||

utta.msaadaavutpalaanya"nganaanaa.m yaanyaasa.mstaanyuurbhijaalaani
jahnu.h|

tasthaavambhoruu.dhamabja.m tathaiva syaatsaadhya.h ko baddhamuulo
jalaanaam||37||

aaropya tvaama"nganaipaadhikar.na.m nuuna.m netracchaayayaadha.h karoti|

ityambhoja.m viicihastaistanuujasnehenevaapaaharatk.subhyadambha.h||38||

sa.msarge.naavaaptamambho 'tibhuumi.m
kar.naaruu.dhaanyutpalaanya"nganaanaam|

udgcchadbhirnarma.nevormihastairh.rtvaa duura.m phenahaasa.m
vyataaniit||39||

romaa~ncaaliima~ncitaa.m kampamuurvo.h "siitavyaajaatsiitk.rta.m
caadhitoyam|

kaacitpreya.hkaamaraagotthamagre pratyagro.dhaa spa.s.tamahno.s.ta
sakhyaa.h||40||

viicik.sobhaavirbhavatsa.mbhramatvaatkaanta.m kaacitsasvaje jaatasaukhyaa|

praaye.nottha.m "sreyase vikriyaapi praadurbhuutaa kalpate
komalaanaam||41||

rodhoha.msasvanalak.smii.m vyaje.s.ta spa.s.ta.m ya.h striimekhalaanaa.m
ninaada.h|

vicchinno 'sau sajjalaughairitiiva srotasvinyaa phanehaaso vitene||42||

kallolaughairgha.t.titasyendugaurii ha.msavraatasyeva dehacchavi"srii.h|

bhra.s.taa reje kaaminiinaa.m kucaagrak.sobhodbhuutaa phenaphaali.h
sphurantii||43||

%p.244

lolenoccai.h paa.talaav.rntabhaasaa diirghe.norbhivraatasa.mpi.n.ditena|

ve.niida.n.denaapyate smaa"nganaayaa.h
paataalotthavyaalabhogaanukaara.h||44||

romaa~ncaugha.m bibhratii "siitatoyaspar"seneva preyasaabhyetya duuraat|

vyaatyuk.siibhirnirjitaanyaattahaasa.m parya.sva~njivya~njitaprema
subhruu.h||45||

aadaayaikaa padmanaalaagrasuutra.m rug.nairambha.hkrii.dayaagre
vikiir.nai.h|

muktaajaalai.h kartumaihi.s.ta.m haara.m kasya syaadvaa maugdhyabhaajo
viveka.h||46||

krii.daamardaatsubhruvo ratnakamborbhagnasyaacchaa
ko.tirakli.s.takaanti.h|

prabhra"syantii toyaraa"seradhastaattaaraamaargaadindulekheva reje||47||

pak.sma"sre.niipattra"sobhaabhiraamapre"nkhalliilaalu"nkhitaapaa"ngapu"nkhaa.h|

taabhirmuktaa d.r.s.tibaa.naastadaanii.m ni.hsaara"ngaa.m cakrire
kaananorviim||48||

saardha.m strii.naa.m vallabhairmajjatiinaamudv.rttatvaadbhajyamaanaa.h
stanaagrai.h|

rodhoha.msavraatamaasustara"ngaa ni.hsaamarthye "saktataaho
ja.daanaam||49||

"scyotallaava.nyaam.rta.m nirbharatvaaduurmivraatairgaa.dhamaapiiya
bhuuya.h|

abhyudveme ghuur.namaanairivaasaa.m
sa.mk.sobhaavirbhaaviphenacchalena||50||

svacchacchaaye bimbita.m ga.n.dabhaage vibbokinyaa.h phullaniilaaravindam|

sevaarthiivaalak.syatopaantavarti pratyaahartu.m
kaantisarvasvamak.s.na.h||51||

labdhvaa naabhiima.n.dalaanta.h prave"sa.m kurva.mlliilaasphaalana.m
striistane.su|

kallolaugho 'maanivaatmanyayaasiitto.saave"saadudbhariibhuuya
rodha.h||52||

dhaute 'pyak.s.nora~njane viicibha"ngairnaisargikyaa haaniraasiinna
lak.smyaa.h|

yenaarabdha.m yanna tatra vyapete tasyaabhaavaajjaayate
'tiprasa"nga.h||53||

%p.245

pratyaasanne viicibha"nge muhuurta.m bimbaayaataa kaapyakaa"si.s.ta
dh.r.s.tam|

utkiir.noccai.h sphaa.tikastambhabhittau spa.s.taakaaraa putrikeva
sphurantii||54||

lekhaa.h siitaa bibhratii madhyabhaaja.h subhruuranyaa
kaamakedaarabhuumi.h|

aapyaayi.s.ta preyaso hastapadmak.siptairambha.h"siikarai.h
siktamuurti.h||55||

"scyotatpaadaalaktakaambhastara"ngavyaasa"ngenaabaddharaagaa"nghrivaktraa.h|

rodholekhaavartino dhaartaraa.s.traastaasaamagre raajaha.msaa
ivaasan||56||

kallolaughaabhyaahatebhyastadaanii.m tadgaatrebhya"scyotataa candanena|

niita.m laava.nyaam.rteneva gaurii.m chaayaamaasiidambu
sa.mdigdhaphenam||57||

visrasta.h sankautukenaagrabhaa~nji vyaalolaagra.h kaaminiike"sahasta.h|

vistaaratva.m viicijaalena niita.h
padmaaniivaajiiga.nanirjhari.nyaa.h||58||

vyaatyuk.siiccaapreritenaambhasaaraatsiktaa kaacitpreyasaa na pratiipam|

praagalbhi.s.taahantumena.m navo.dhaa hriirvaiyaatya.m hanti
lajjaadhanaanaam||59||

sthuulocchvaasaa nirbhara.m vaadayantii gaa.dhotkampoccaistaraa.m
dantavii.naam|

"siitaarta nu praaptakaamajvaraa nu bhreje romaa~ncaa~ncitaa"ngii
natabhruu.h||60||

spa.s.tapre"nkhatpak.sma"sobhaabhiraamairnetrai.h strii.naa.m dik.su
kaanti.m kiradbhi.h|

phullanniilaambhoruhai"sca sravantyaa.h sa.mghar.se.na vyaavahaasiiva
tene||61||

aspardhi.s.taambhoruha.m yattaru.nyaa vaktre.naaraacchaayayaa jiiyamaanam|

tatsa.mvavre nirjhari.nyaa tadaanii.m
phenavraatairvrii.dayevonmi.sadbhi.h||62||

%p.246

abhraaji.s.ta prerito muurdhni bhartu.h siimantinyaa
majjanaarambhanaa.tye|

kampodrekaannirgalattoya"se.sa.h phenavraata.h
paa.n.dupu.spaa~njali"srii.h||63||

vicchinnaanaa.m taarahaaraavaliinaa.m lagnairambha.h
"siikarairunmi.sadbhi.h|

pratyaajahre "srii.h pura.mdhristane.su svacchairyoga.h sa.mpade kasya
nasyaat||64||

maa draak.surmaa.m bhra.s.tamanyaani bhiiro.h
kar.notsa"ngaadutpalaanyambhasiiti|

hriiteneva kvaapi sa.mcintya viicik.sobhaajjagme kar.napuurotpalena||65||

chaayaa.m bibhradvaasare 'pyak.sata"srii"schaatodaryaa gamyaruupo na
raaho.h|
nidraata"nka.m pa"nkajaanaamakurvanvyadyoti.s.taapuurva
evaananendu.h||66||

vaktracchaayaanirjitaambhoja"sobha.m ro.se.neva striijanasyek.sa.naani|

ambha"scakre viicidhautaa~njanaani svalpa.h priityai viprakaaro
'pyaraatau||67||

haarapre"nkhattaaramuktaaphalaughajyotsnaajaalavyaajato nirbharatvaat|
asyandi.s.tevaacchalaava.nyav.r.s.ti.m piinottu"nga.h sundarii.naa.m
stanaugha.h||68||

anyastriid.rgdaahidhautaa"ngaraagaspa.s.tapre"nkhatpaa.nijaardrak.sataa"nkam|

chaatodaryaa"schaadayantii kucaagra.m saasuuyatva.m phenapaalii
cakaara||69||

ni.h"svaasaanaa.m saurabhaadaapati.s.nuunrolambaughaanvaarayantii.h
karaagrai.h|

vyaalolaak.sii kaacidaaripsateva krii.daalolaa kandukak.sepav.rttim||70||

pratyaasannaa.m kaa.mcidambhojanaalairaalokyaiva preyasaa hanyamaanaam|

bibhratyanyaa vaktramaabaddhakopaataamracchaaya.m vivyathe
'naahataapi||71||

sa.mgrathyaadaatkaa.mcanaambhojamaalaa.m yaamudvo.dhaa raagabhaajo
rama.nyaa.h|

plo.sa.m cakre saa nikaaraanalasya
jvaalevaanyastriid.r"sorvisphurantii||72||

%p.247

ki.m padmo 'sau liinabh.r"ngo '"nganaayaa.h ki.m vaa hasta.h
sendraniilormikaa"nka.h|

ma"nktvaa toye kaantayotk.siptamittha.m sa.m"si"sye 'nya.h paa.nimaalokya
duuraat||

pre"nkhannaaraadutthito viicibha"ngairadhyaaruu.dha.h "siikaraugha.h
stanaagram|

ga.n.daabhoga.m cumbati smaa"nganaayaa.h ka.h syaannoccai.hsthaanalaabho
gu.naaya||74||

bhuutaarthaiva "sreyasii nanvabhikhyaa.h kor 'tho 'miibhi"scintayetiiva
taasaam|

o.s.thaadak.s.noryaavaka.m kajjalaugha.m toya.m ninye candana.m ca
stanaagraat||75||

viik.sya bhra.s.ta.m kar.napuuriik.rta.m salliilaavatyaa.h
phullaniilaaravindam|

citra.m yanme naapade.seti to.saann.rttaarambhiivaabjabhuurmau
cakampe||76||

siimantinyaa ni.spatantii mukhendo.h paatu.m laava.nyaam.rtasyeva
d.r.s.tim|

nirbhinna.m satkairava.m
viicibha"ngairvyaadaadaaraadaadaraadaananaagram||77||

rug.nonnidraambhojakha.n.daastadaanii.m mandaakinyaa.h
k.sobhamaapaadayantii.h|

saanusvaarairni.hsvanairbh.r"ngacakra.m sa.mbhramyeva bhraamyadagre
nya.sedhiit||78||

viicivraataabhyaahata.h ku.n.dalaagraspa.s.taaghaatakvaa.naramya.m
rama.nyaa.h|

astra.msi.s.ta svaa"srayaatkar.napuura.h paatyante no ke jalaughai.h
suv.rttaa.h||79||

yaa paryaase yo.sitaa.m candanaambha.h praaleyaughenaabhipatya
sravantyaam|

netraa.nyaaraatsaiva
raktaaravindacchaayaasaamyaatpaa.talaanyaalalambe||80||

prabhra.s.ta.h sankar.napuurastadaanii.m dhaamaatmiiya.m
sindhutoyaavila"srii.h|

bhuuyo naadhyaaropyate smaa"nganaabhi.h pratyaapattirbhra.m"sabhaajaa.m
duraapaa||81||

liilaambhojaatpak.smadhuuli.h pi"sa"ngii no tanva"ngyaa manmatha.m
naadidiipat|

candrotta.msasyeva netraatt.rtiiyaadagnijvaalaabhyutthitaa
visphurantii||82||

viicik.sobhaadujjihaana.m muhuurta.m bimbau.s.thiinaa.m baudbuda.m
cakravaalam|

aik.si.s.taaraadvaktracandraanusaarijyoti"scakracchaayamaccha.m
yuvaugha.h||83||

%p.248

haarai.h praaptaa.h spa.s.tagu~njaaphalasrakchaayai.h "sobhaa.m
ku"nkumaambha.h pi"sa"ngai.h|

taa.h padminyaa.h patrapaalii.m vasaanaa liilaamuuhu.h "saabarii.naa.m
vadhuunaam||84||

nirjityaapi cchaayayaa locanaanaamambhojaugha.m tasthu.siistaastadaaniim|

muu.dho loka.h pa"kajaak.siirabocaddurla"nghyaaho ruu.dharuupaa
pratiiti.h||85||

vyakta.m netracchaayayaa jiiyamaana.m lajjaave"saadd.r.s.timaarga.m
jihaasat|

mandaakinyaamaahata.m viicibha"ngairaspandi.s.tendiivara.m
sundarii.naam||86||

viicik.sobhaadutthita.h phenapu~njo vi.svagvyaaptavyaayata"sro.nibimba.h|

siimantinyaa nyasyamaano muhuurta.m "sobhaa.m bheje
paa.n.duca.n.daatakasya||87||

prabhra.s.taanaama.m"sukaanaa.m tadaanii.m
phenavraatairviicibha"ngaccha.totthai.h|

lagnairaaraatstriijanasya stane.su praapi
sthaanyaade"sasa.mbandhilak.smii.h||88||

praaptaabhikhyaa mukta"saithilyabhaagbhirve.niida.n.dairdraaghimaa.na.m
dadhaanai.h|

k.sepotk.sepaayastapaadaaravindavraataaghaatapre"nkhaduurbhiprataanam||89||

sthuulaabhogai.h k.r.s.namaa.naa nitambaistoyasyaantastaa.h
stanai"scaatitu"ngai.h|

k.rcchraatklaamyanmadhyado.hkandaliikaa.h
sa.mplutyaaraadvallabhaanaalili"ngu.h||90|| (yugalakam)

bimbo.s.thiinaa.m vibhramaa haari.no 'tha
draaganyonyaasaktahastaaravindaa.h|

niryaantiinaa.m jaahnaviira"ngabhuume.h pi.n.diibandhaa
nartakiinaamivaasan||91||

bhaati sma kaantamiva kaapi rasaadid.rk.su-

raavi.sk.rtek.sa.nacatu.s.tayamaananendum|

nirdhautapattraracanaacchakapolabhaaga-

bhittidvayapratimitotpalamudvahantii||92||

kalloladolanadalatkanakaaravinda-

pak.smaavaliilulitasaandraparaagapi"ngam|

%p.249

strii.naa.m paya.h priyakarairabhinudyamaana-

manta.h k.rtaasthamapi ra~njayati sma ceta.h||93||

taasaa.m kucasthalavimardavijarjaraambu-

viiciccha.taa"si"sira"siikarabindukiir.ne|

spar"saadalak.syata ku"se"sayiniipalaa"sa-

garbhe vi"siir.nanavamauktikahaarapa"nkti.h||94||

pratyagramajjanarasaardratayaa guruu.ni

laalaa.tabhittilu.thitaanyalakaani taasaam|

aaghraatumutpalamivaamalaga.n.dabhitti-

bimbaagata.m vikacakomalapattramii.su.h||95||

anta.h pravi"sya makarandarasa.m pipaasu-

rnaariikucasya navagauraruco '"nghripaatai.h|

nidraalukaa~ncanaku"se"saya"sa"nkicetaa.h

"sli.syanmuhurmadhukaro mukhamullilekha||96||

laava.nyakaantisalilaplutamaapa lak.smii-

maalak.syakaantakarajak.sataraaji naaryaa.h|

vaptu.m vapurlalitavibhramabiijamu.s.ti-

maak.r.s.tasiiramiva kaamak.r.siivalena||97||

sindhorathobhayakaraagranipii.ditoda-

bhaaraadrakuntalakalaapamanoharaabhi.h|

nirdhautakajjalajalaughakadarthitaaccha-

laava.nyakaantiparipaa.n.duraga.n.dabhaabhi.h||98||

%p.250

pre"nkhannakhaa.m"sunikurumbavi.dambyamaana-

toyotkarastrutikarasthagitastaniibhi.h|

gaa.dhocchvasajjahanalagnajalaccha.taardra-

tanva.m"sukaahitaguruuddhara.nakramaabhi.h||99||

viiciccha.taapa.talapa"nkilaratnapa.t.ta-

sopaanapaddhatipariskhalanaakulaabhi.h|

tatkaalasa.mbhramaniliinamanoj~nadatta-

hastaavalambamudataari nitambiniibhi.h||100|| (tilakam)

jaghanaphalakaasphaalak.subhyattara"ngatate.h kramaa-

ttrida"sasarito ratnak.sodasthaliipulinaa"srayaa.h|

nyavasata sitaanyuttiryaatha striyo vasanaani taa

jaladharakulaaniiva svacchaa.h "saraddivasa"sriya.h||101||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye jalakrii.daavar.nano naamaa.s.taada"sa.h
sarga.h|

ekonavi.m"sa.h sarga.h|

spa.s.tocchvasatkira.nakesarasuuryabimba-

vistiir.nakar.nikamatho divasaaravindam|

"sli.s.taa.s.tadigdalakalaamu.saavataara-

baddhaandhakaaramadhupaavali sa.mcukoca||1||

astaadrigoracara.m ruruce ciraaya

gorocanaarucimariici virocanasya|

%p.251

bimba.m dinaantapavanaahatapu.n.dariika-

paryastapak.smarajaseva vila"nghyamaanam||2||

sindhau kusumbhakusumastabakaabhitaamra-

maajihmakaanti tapana.h pratibimbita.m sat|

sa.mpa"syati sma nijama.n.dalamastakuu.ta-

sa.mgha.t.tabhagnarathakaa~ncanacakra"sa"nkii||3||

praapte kramaadvalanapu~njitadigvibhaaga-

vik.siptadiiptikusumak.sapitaayatitvam|

astaadrimuurdhani babandha sarojabandhu-

bandhuuka"sekharamatho divasaavadhi"srii.h||4||

astaavalambiravibimbatayodayaadri-

cuu.donmi.satsakalacandratayaa ca saayam|

sa.mdhayapran.rttaharavaadyag.rhiitakaa.msya-

taaladvayeva samalak.syata naakalak.smii.h||5||

pratyagraraagagha.tanendukalaakirii.ta-

"sailaadhiraajasutayoriva gaa.dhasa.mpat|

sa.mdhyaahitaatha divasak.sapayo.h "sariira-

bhaagadvayaaviralav.rttiraj.rmbhata "srii.h||6||

%p.252

sa.mdhyaaprav.rttirudhiraaru.nasaandradhaatu-

dhuuliccha.taakapi"sitaambaradigvibhaagaa|

adhyamburaa"si giripa"nktiriva nyapapta-

dabhyaapatatkuli"sataakulitaa dina"srii.h||7||

pre"nkhatkulaayakalanonmukhapattricakra-

kolaahalaakulavi"sa"nka.tadiglataagra.h|

tigmaa.m"supaatavi"sadaak.rtiduurad.r"sya-

cchaayaapatho 'dhini"sambarapaadapo 'bhuut||8||

praapte 'sta"saila"sikharasthitimu.s.nabhaasi

lokaanusaarasaralatvaju.so nalinya.h|

sa.mdhyaa.m sasa.mbhramamavandi.sateva saaya-

maataamrakorakakaraa~njalijaalabandhaa.h||9||

sa.mdhyaatapaaru.nitapaar"svata.taavalambi-

bimbaikade"sajalada.h k.sa.namasta"saila.h|

vajravra.naananagalatk.satajok.sitaardha-

vicchinnavi"slathapatattra ivaavabhase||10||

abhyeyu.sa.h pari.nati.m samayakrame.na

saaya.m nabha.hsarasi vaasarapa"nkajasya|

srastaa.m"supak.smaravima.n.dalabiijako.sa-

cakra.m babhaara paridhuusarapiivaratvam||11||

tu"ngaavakaa"saracitasthitimaatapasya

"se.sa.m samutsukatayeva did.rk.samaa.naa.h|

%p.253

utka.mdharaa iva sarojabhuvo babhuuvu-

runnamrakorakakaraalitapu.n.dariikaa.h||12||

aak.r.syamaa.namiva pa"scimadigvibhaaga-

baddhaaspadadviradadiirghakaraargalena|

taaraacchabuddhbudakaraalanabhasta.taaka-

raktaambuja.m tapanabimbamalambataaraat||13||

paryastamastagiri saanuni saandrasaa.mdhya-

raagaaru.nacchavi sahastramariicibimbam|

ka.mdarpakopitaharasphuritaanalaarci-

ruurdhvaak.sitaarakatirohitabhedamaasiit||14||

aavirbhavattimirasa.mvalanaanuviddha-

sa.mdhyaa.m"sudhuusaravipaa.talamu.s.nadhaamna.h|

bhaati sma ni.h"svasitadhuma"sikhaavakiir.na-

vistiir.na"se.apha.naratnavi.dambi bimbam||15||

muktaambarastimirataskaralupyamaana-

lak.smiimaliimasaruci.h praka.topaghaata.h|

ahnaaya vaasarahitasphu.talohita"srii-

ru.s.naa.m"surastagirikaananamabhyavik.sat||16||

sinduuraraaji.su ghana.m sphuradanyavar.na-

bhede.svalak.syamadhimandirabhitticitram|

%p.254

bhaati sma nirjitajaracchukagho.na"so.na-

raagolba.nacchavi rave.h karacakravaalam||17||

aabhaasataambaratala.m divasaavamaana-

raagaaru.nacchavi vi.dambayadambu sindho.h|

bha"ngaabhiyuktamadhukai.tabhahastidhuuta-

vaiku.n.thanaabhinalinodaradhuulipi"ngam||18||

adhyuu.su.sa.h sapadi candraki.no nivaasa-

ya.s.ti.m "sanairnijabharaanamitaagrabhaagaam|

sa.mdhyaatapo nayati karburataa.m svaka.n.tha-

mullaasitasphuritacandrakacakravaala.h||19||

uttaanakuurmakara.nisphuradu.s.nara"smi-

bimbaa "sanai.h saridiva sphu.tapattrinaadaa|

astaavaniidhra"sikharaannipapaata dhaatu-

pa"nkaaru.naatapajalaa jaladhau dina"srii.h||20||

vicchaayataamabhajata k.sa.nadaavataara-

saandriibhavattimiradhuusaritaaru.na"srii.h|

dhuumaccha.taabhihatavidrumada.n.dakha.n.da-

sa.mvaaditaa.m dinakarasya dadhatkaraugha.h||21||

tu"ngaatmataasad.r"samadhyavajahnu.so 'sta-

"sailasya tasya nidhana.m vrajatu prati.s.thaa|

aalambito 'mbaratalaatpatataa karaughai.h

sindhau na ya.h saha sahastrarucaa nyapaptat||22||

%p.255

teja.h prakar.saparihaanimupeyivaa.msa-

maaraatprado.satamasaabhibubhuu.syamaa.nam|

ambhonidhau tapanamanvapataddina"srii-

rekaatmataa.m vidadhataamidameva yuktam||23||

aaruu.dhamaardavamupaambudhilambamaana-

bimba.h krame.na nipatanravirantarik.saat|

ullaasitatsalilatu"ngatara"ngabha"nga-

sa.msargajaataja.dimeva babhaara teja.h||24||

vistra.msamaanakapilaa.m"su"sikhaasahastra-

vi.spandisaandrarudhirastruti suuryabimbam|

chinna.m javaajjalanidhau nipapaata kaala-

kha.dgena visphuritamahna ivottamaa"ngam||25||

gauriiva gaurakara"sekharaka.n.thapii.tha-

baddhaaspadaatanuvi.sachavila"nghita"srii.h|

"syaamiibabhuuva jaladhau kaladhautakaa.sa-

pi"ngacchavistimirasa.mvalitaatha sa.mdhyaa||26||

antarvivik.suriva bhaanumato rathaa"sva-

pa"nkti.h sphuratsalilasairibharo.sad.r.s.taa|

"svaasaanilai.h sapadi jarjarayaa.mcakaara

sindhorjala.m vidhutaphenilaviicicakram||27||

uccik.sipe 'vatarataamadhisindhu padma-

bandhoravaa"nmukhatayaa sthagitek.sa.na"srii.h|

%p.256

sevaarasaadiva tara"ngasamiira.nena

kar.naprakiir.naka"sikhaanikaro harii.naam||28||

preyaa.msamarkamiva d.r.s.tipathavyatiita-

mantarvikalparacitaak.rtimiihamaanaa.h|

prem.naa vilokayitumaskhalitena cakru-

rambhojanetravinimiilanamambujinya.h||29||

"syaamaavataarasamayena maliimasatva-

maasedu.saa sthagitatigmamariiciroci.h|

sallohakaantama.nineva tadaandhakaara-

kaalaayasa.m prasabhamaacak.r.se purastaat||30||

taavatkrame.na dayitarkaviyogajanma-

daahajvaravyathitadigvanitaakaraastai.h|

k.smaama.n.dala.m vigalitaa~njanabaa.spatoya-

le"sotkarairiva tama.h"sakalai.h pupuure||31||

klaanta.m divaakarakaraalakaraabhi.sa"ngaa-

cchaayaama"si"sriyadatho timira.m taru.naam|

liilaani.sa.n.navinimiilitalocanaardha-

romanthamantharasamuuracamuuracakram||32||

chaayaapathaistimirasa.mvalanaanubandha-

nirvyaamadiirghavika.tai.h k.sitipii.thap.r.s.tham|

%p.257

"saariibabhuuva patite tara.nau kalinda-

kanyaavive.s.tanavibhinnajalaughakalpai.h||33||

mandaanilaahati tara"ngitakesaraagra-

raktaaravindamakarandasapitilagnaa.h|

bhagne 'hani bhramarasa.mhataya.h prasasru-

re.syanni"saatimirapatticamuuyamanaa.h||34||

astaadripaar"svamupajagmu.si tigmabhaasi

jaaniita "siitakira.no 'bhyudito na veti|

caaraa ivaatha rajaniitimiraprayuktaa-

"sceru"scira.m cara.nabhuumi.su ca~ncarikaa.h||35||

praapte 'sta"saila"sikhara.m tara.naavabaddha-

saandraanubandhatamaso 'pyabhavanvanaantaa.h|

sa.mcaari.sa.tcara.nacakrag.rhiitadaana-

ga.n.duu.saga.n.dagurugandhagajaandhakaaraa.h||36||

bhaasvacchavirbhuvanave"smagata.h "sa"saama

yaavatpata"ngapatanaaddivasapradiipa.h|

taavatkuto 'pyudabhavannayanopaghaata-

dak.sa.m ma.siimalamaliimasamandhakaaram||37||

nakta.m ni.setu.si tu.saaravipak.sabhaasi

"suurairivaasamasamiikara.napragalbhai.h|

%p.258

dyaurlohajaalamalinaistarasaa tamobhi-

raatastare di"si di"si stimitaanubandhai.h||38||

de"saantarapravasanaprava.no.s.nara"smi-

cintaanubandhava"sajaihayaju.so nalinyaa.h|

aasiinnikocabharajihmitapak.smamaala-

maamiilitabhramarataarakamabjanetram||39||

aalagnanai"sajalabindughanaandhakaara-

jaalena kajjalarucaa janalocanaanaam|

ruupaavalokanasukha.m prasabhaadahaari

ki.m vaa "subha.m prabhavato malinaatmana.h syaat||40||

aakraantataarakanirargalaj.rmbhamaa.na-

taaraavatiitimiraviplavadhuusaraandhaa.h|

akliibi.surbhuvanaruupaniruupa.ne 'tha

sa.mmiilitaa iva d.r"sa.h sakalaa janaanaam||41||

chaayaa.m krame.na sakalaamatha kaananaanaa.m

suuryaa.m"su"se.sa"sabalaa.m samataa.m nayadbhi.h|

sa.mhaarameghamalinairatimeduratva

maasaadya sa.mpa.s.tacire kakubhastamobhi.h||42||

%p.259

vyaktopakaaramadhunaa sthagitaasu dik.su

preyog.rha.m sukhamalak.sitameva yaama.h

dhammillabandharucirairabhisaarikaabhi.h

prem.naa tama"sciramitiiva "sirobhiruuhe||43||

dra.m.s.traakaraalap.rthupotratalaavalagna-

kaasaarapa"nkakalu.saa.h salilaadudasthu.h|

grastaardhacandra"sakalaa bahalaandhakaara-

kuu.taa ivaatha vanasuukarayuuthanaathaa.h||44||

aabaddhapadmamukulaa~njali yaacito maa-

muts.rjya sa.mprati gata.h kathama.m"sumaalii|

antarniruddhamadhupakva.nitairitiiva

svapnaayate sma nalinii ni"si labdhanidraa||45||

visrastakesaravibhaavitabiijako.sa-

muula"slathapraviralaantarapaa.n.dupattram|

k.rcchre.na baddhamukula.m saralorudiirgha-

naala.m karaalamabhavajjara.thaaravindam||46||

"sli.syaddalaagragha.titak.sa.nadodabindu-

vi.syandakardamitakesaradhuulijaalam|

gambhiirakuk.sikuharakramapu~njyamaana-

saugandhyabandhamaravindavana.m nidadrau||47||

"syaamaamukhe "sa"sikarairdalita.m na taava-

dii.satprasaaritapalaa"sapu.ta.m dvirephai.h|

%p.260

itya~njasaa na vicakaasa na sa.mcukoca

paryaakula.m kumudakaananacakravaalam||48||

sa.mkocasa.mh.rtadalasphu.talak.syamaa.na-

duuraantaraalanavaku"nmalacakravaalam|

"siitaa.m"supaadaparimar"sagh.r.naamivaapya

lak.smiirmumoca "sanakai.h kamalaakaraa"nkam||49||

pre"nkhatkaraalaparipaa.n.dupalaa"sapa"nkti-

sa.mdhaanaraaji"sabaliik.rtap.r.s.thabhaagam|

bhaati sma d.r"syamukulaananarandhrapiita-

jyotsnaavinirgamanamaargamivaaravindam||50||

k.rcchre.na miilanamavaapa vi"siir.najiir.na

par.notkara"slathavilambitapak.smamaalam|

vistaaridhuusaraharicchavibiijako.sa

cakra.m puraa.nakamala.m kamalaakaraa"nke||51||

praata.h samaagamasukhaanubhava.m vidhaaya

cetasyaniiyata ni"saa rabhasena kokai.h|

k.rcchraadviyogacakitaistu dina.m vyala"nghi

du.hkhe sukha.m bhavati saadhu sukhe na du.hkham||52||

abhyunmi.sadvika.taku"nmalapu.n.dariika-

garbho.saruddhamadhupakva.nitaanubandhai.h|

antarmukhaskhalitagho.samivendupaada

bhagnaatapaklamama"serata pa"nkajinya.h||53||

%p.261

taavannirargalamudaidamalaatmamuurti-

kalmaa.sitaambaratala.m g.rhacakravaalam|

suuryenduma.n.dalasamudrakavaa.tako.sa-

vi"sle.sakiir.nanavaratnaka.naanukaari||54||

bhaasvanni"siithavanapu.spakadambakena|

naakaamburaa"sijalabudbudajaalakena|

brahmaas.n.da"suktipu.tamauktikama.n.dalena

bhuu.saa.m ni"so.dunikare.na paraamadhaasiit||55||

niihaaragaura"si"siraa.m"sumariiciraa"si-

nirbhinnanai"sanibiriisatama.h prabandham|

aalak.syata sphuritataarakacakravaala-

"saariik.rta.m vitatavibhramamantarik.sam||56||

lak.smii.mdadhanti "sabaliik.rtadigvibhaaga-

ra"smiccha.taapa.talabhinnatamaa.msyamandam|

jyotii.si.m raatriratimaa.msalabhaa.msyasuuta

ratnaani kalpataruvaliirivollasantii||57||

ni.spi.s.ta"sailavinigh.r.s.tayugaadigh.r.s.ti-

da.m.s.traagrako.tiparima.n.dalasa.mnive"sam|

k.siiroda"siikaraka.nacchavi "saaritaabhra.m

vyabhraajataatha nabhasi grahacakravaalam||58||

%p.262

uts.rjya harmya"sikharaa.ni nivaasaya.s.ti-

ko.tiprati.s.thacara.nairg.rhakekisaarthai.h|

uddhuutacandrakavitaanavitanyamaana-

cchaayaachalena vav.r.se ghanamandhakaaram||59||

kaalaaguruprakarakl.rptavicitrapattra-

bha"nge payodharata.te kabarii.su liinam|

vyutthaanamutpalad.r"saa.m "sitiratna"saara-

bhuu.saaspade.su timira.m vidadhaavivendo.h||60||

k.so.niinirokaja.thare.su vi"sa"nka.te.su

nai"sa.m tama.h stimitataamabhitastathaapat|

vispa.s.tamaihi.sata palvalapa"nkamoha-

mugdhaa yathaa mahi.sasa.mhatayo 'vagaa.dhum||61||

sa.mdhyaatapacchura.napi"ngamarudvidhuuta-

vistaarikesara"sikhairvanamadhyabhaagbhi.h|

suptotthitairvigalite 'hani pu.n.dariikai-

rekairaj.rmbhi rabhasaadaparairnidadre||62||

vistiir.nadantaparighasphurada.m"suraa"si-

siimantyamaanatimire.su madaambu paatum|

liina.m ka.te.su k.rtad.r.s.tivighaatah.r.s.ti-

dh.r.s.ta.m "siliimukhaga.nairvanaku~njaraa.naam||63||

ni.s.tyuutakajjalakaraala"sikha.n.dakha.n.dai-

rutsa"ngav.rttimadhigamya niketanaanaam|

%p.263

senaahaanubandhibhiradiipi dinaavasaana-

sa.mdhyaarbhakairiva saraagakarai.h pradiipai.h||64||

netrairivaa~njanaparaagaka.naavakiir.na-

tuuliivinirgamanamaarganibaddharekhai.h|

vaataayanairagurudhuupajadhuumalekhaa-

niryaa.nalipta"sikharairvibabhurg.rhaa.ni||65||

nirbhidyamaanamapi jaalagavaak.samaarga-

iryatpradiiparuciraajibhirandhakaaram|

saandriibabhuuva bhavanodaradahyamaana-

kaalaaguruutthaghanadhuuma"sikhaavaliibhi.h||66||

"sikhivi"sikhacite puraantalagne smararipucaapa ivaarkara"smicakre|

asurakulamivaatha cakranaamnaa.m h.rdayamadahyata viprayogadiinam||67||

prathamamadhidharitri cchinnani.h"se.samuula.m

tadanu "sikhari"s.r"ngavya"ngyaraagaanubandhanam|

plutamatha ghanaviithyaa.m ratnaraa"sii.m vivak.su-

stara.nirapacita"sriiraatapa.m sa.mjahaara||68||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye divasaavasaanavar.nano
naamaikonavi.m"sa.h sarga.h|

%p.264

vi.m"sa.h sarga.h|

lak.smii.m dadhaavudaya"sailatirohitendu-

draaghi.s.tadiidhiti"sikhaabhujama~njariikaa|

bhauracchavi.h surapaterath dikkrame.na

niilaprabha.m timiraka~ncukamutk.sipantii||1||

utpitsati sma divamabdhisarovagaaha-

grastocchvasattimira"sevalavallariikaa|

velaavikiir.nama.ni"sukti"satacchlen

potairiva vyanus.rtaa "sa"simuurtiha.msii||2||

garbhiik.rtaurvavi.samaanalataapadaaha-

muurcchaanubandha"samanopak.rtena tena|

tatkaalataalatarutu"ngatarormi.nendu-

ranvaayi duuramiva sasp.rhamabdhinaaraat||3||

bibhratsalak.sya jaladhestalabhaagalagna

pa"nkaccha.taa"nkamiva bimbamanu.s.nara"smi.h|

"syaamaakalindatanayaajalabudbudaaccha-

taaraaga.nastabakita.m viyadaaruruk.sata||4||

vicchaayataamak.rt yo mama bharturindo-

ra.m"succha.taabhirudayannavadhuuya bimbam|

pa"syaami bhaanumudadhau patita.m tamadri-

"s.r"nge.svitiiva navacandrikayaadhyarohi||5||

taavattirask.rtaku"se"sayakha.n.dakaanti-

ni.hspandataarakani"saamukhavartiniindo.h|

%p.265

vispa.s.taapaa.talima "saila"sikhaa"sicumbi

sa.mdhyaa sudhaavisaravar.si lileha bimbam||6||

aak.siptataamarasakaananacakravaala-

bhaabhi.h kramaadudaya"sailatirohita"srii.h|

indurni"satimirama.n.dalabaadhyamaana-

maa"si"svasajjagadivordhvamukhairmayuukhai.h||7||

bhaati sma pak.smaku.tilodaya"saila"s.r"nga-

bhaagaaspadaabhinvaku"nkumapa"nkagaurii|

abhyaapatanmadanakuubaricakra"siir.na-

maa.nikyanemi"sakalaak.rtirindulekhaa||8||

rejetaraamudaya"saila"sikhaa"srimuula-

lagnaatha bhagnatimiraa ku.tilaa kalendo.h|

raktaaru.naa namucika.n.thavivartamaana-

phenaccha.taavalayavibhramamaavahantii||9||

vispa.s.talak.sma"sabaliik.rtamadhyabhaaga-

bimbaardhataamadhipatirdadhado.sadhiinaam|

vi.syandidaanajala"siikara"saaritaabhra-

maata"ngakar.na"sikharaak.rtiraaviraasiit||10||

apsargavibhramabh.rti stimite 'ndhakaara-

raa"sau di"sa.h sthagayati sphu.tapa"nkapiine|

utti.s.thaducchvasitaku"nkumako.sagaura-

maalak.syate sma kanakaa.n.damivendubimbam||11||

%p.266

vyaktaavacuulakalu.sodaramindubimba-

maabaddharaagamudayaadrigata.m vyaraajat|

sa.mvaadinirgataviri~ncavibhinnamadhya-

vaiku.n.thanaabhinalinotthitabiijako.sam||12||

aabaddharaagamudagaadudayaadrimuurdhni

naisargikii.m dhavalataamapahaaya bimbam|

nirdhutakesaraparaagavila"nghyamaana-

nidraavibhuktakumudacchadagauramindo.h||13||

cetoharasphuritakesaradantahaasa-

mudviik.sitaa.h kumudiniibhiradhiprado.sam|

reju.h kadarthanabhayaadaravindav.rnda-

kaantyaa"sritaa iva navoditacandrapaadaa.h||14||

vispa.s.tacihnamudayaadrivi.ta"nkakuu.ta-

sa.mgha.t.tajarjaratayeva saradhramindo.h|

bimba.m krame.na vigalannavasaa.mdhyaraaga-

raktaccha.ta.m nabhasi paa.n.durataamayaasiit||15||

nidraavimuktanavatindukapaa.n.dubhaasi

bimbe prasusruvu.si naakanadii.m himaa.m"so.h|

chaayaa "sriya.m hari.nalak.smamayii babhaara

niryatkalindatanayaajalave.nikaa"srii.h||16||

%p.267

pratyagralak.smamalinodarakaanti bimba-

mindurbabhaara navakundadalaavadaatam|

vak.so haliiva d.r.dhadhenukapa"scimaardha-

pre"nkhatkhuraagra"sikharollikhitavra.naa"nkam||17||

lak.smacchalopahitapiivarapa"nkapi.n.da-

kalmaa.samadhyamatanupratibimbamindo.h|

lak.smii.m dadhaavadhijala.m gha.tamaanahaari-

ruupa.m bhramatsarasi kaalakulaalacakram||18||

kalmaa.sita.m "sa"sakala"nkalavena madhya-

bhaage babhaara paripaa.n.duramindubimbam|

vistrastamecakagajaajinapallavaagra-

candraavata.msa"sucibhasmasitaa.msaliilaam||19||

bhaati sma madhyagha.titaaspadakaalakuu.ta-

sacchaayalaa~nchanaruci.h pari.naahibimba.h|

k.siiraamburaa"siriva mandara"sailamuula-

liilaaviv.rttiparima.n.dalita.h "sa"saa"nka.h||20||

vispa.s.tacihnamacakaadudayaadrilagna-

maalekhyabhittiphalaka.m smaradevataayaa.h|

tadvibhramaahitama.siimalapa"nkavarti-

vinyastapattramakaraa"nkamivendubimbam||21||

abhraajataanilavilolitasaa.mdhyaraaga-

pi"ngiik.rtaabhra"sikharak.sa.nalabdhasa.mstham|

%p.268

"siitaa.m"subimbamuragaa"sananiiyamaana-

maa.nikyabhaasurasudhaakala"saabhiraamam||22||

pratyagrapak.sagha.tanena ni"saavataara-

raame.su.naa sapadi vaasarakrau~ncaku~nje|

nirdaarite sphu.tamayukchadanacchadaacchaa

nirgacchati sma "sa"sidiidhitiha.msapa"nkti.h||23||

aurvaagnihetiparimar"saviliinamadhya-

bhaago nu sindhuja.tharaadudita.h salak.smaa|

karpuuracuur.narucicaarumariicikurca-

nirdhautadikkamarucatka.thinetaraarci.h||24||

unnidrakundadhavalagrahacakravaala-

pu.spotkaraa bhuvanakananasiimni reje|

"syamaalataa hari.nalak.smami.se.na candra-

bimbaalavaalavalayaadiva ni.spatantii||25||

sa.mvaadame.syati mamaagurupa"nkadigdha-

pattraavalii"sabalaga.n.dapura.mdhrivaktra.h|

kalmaa.sita.m kimamunaapi na bimbameta-

dutprek.sya laa~nchanamitiiva babhaara candra.h||26||

aa"sritya "siitarucinaa sakalena jaati-

saamaanyamutthitavataa nayanaanmahar.se.h|

aanandabhaarabharamantharataa vyadhaayi

tatpak.sapaatarabhasaadiva locanaanaam||27||

%p.269

"si~njaarava.m sapadi mantramudiirayansva.m

nakta.mmukhe vigha.tamaanapalaa"sayantram|

sa.mrabhya saadhaka vigha.tamaanapalaa"sayantram|

sa.mrabhya saadhaka ivaattarasopabhoga-

mabhyaavi'satkumudagarbhag.rha.m dvirepha.h||28||

apaa.n.dudiidhiti"sikhaanikaraavakiir.na-

vistiir.nabimbapari.naahatayaa himaa.m"u.h|

unmuulitaambarasarijjalalagnapadma-

naalaavakiir.nasuraku~njaravibhramo 'bhuut||29||

k.siirodaviicidhavalairnijabimbabhaagbhi-

rabhraajataabhrasara.nai.h kira.nai.h "sa"saa"nka.h|

sa.mkocanaabhayamivaarthayitu.m saroja-

kha.n.dasya komalam.r.naala"satairvilanai.h||30||

laava.nyakaantiparim.r.s.takala"nkalekha-

mapraaptapattraracanaasu vilaasiniinaam|

chaayaagata.m navamadhuukavipaa.n.duraasu

ga.n.dasthalii.svadhikama"svitadidubimbam||31||

jyotsnaatupaaranikarasthagitaantarik.sa-

di"nma.n.dala.h "si"sirakaala ivaam.rtaa.m"su.h|

aali"nganaanya"sithilaani di"sanpriyaa.naa-

makle"sayannavaku"se"sayakha.n.dakaantim||32||

bhittvaa vi.saa~njanamivaa"su d.r"saa.m vighaata-

hetu.m ni"saatimirav.rndamanindyaruupai.h|

%p.270

sa.mdaanitacchadapu.taani karairamanda-

mindorakhindata kulaanyaravindiniinaam||33||

saireyakastabakaniilamathaandhakaara-

muts.rjya bhogamalinaambaranirvi"se.sam|

sa.mvivyuraa"su kakubha.h kaladhautagaura-

minduprabhaapa.talakalpalataaduguulam||34||

abhyudgate "sa"sini "sa"nkhadalaavadaata-

pre"nkhanmayuukhakhacitaambaradigvibhaage|

taapicchaniilamabhavadvivaraanusaari

vaibhaavara.m vigaladambha ivaandhakaaram||35||

bhaanorasa.mnidhiva"saattimire.na saardha-

mahnaaya sa.mgatimavaapya kumudvatiibhi.h|

candrodaye kumudakuk.sigataastadiiya-

garbhadvi.sa.h sukhamasaavi.sata dvirephaa.h||36||

"si"srii.subhistanuvikaasadalatpalaa"sa-

ko.saa.h "sanai.h kumudiniirnabhasi bhramadbhi.h|

candraa.m"sujarjarita"se.saghanaanubandha-

nai"saandhakaarasad.r"sairatami dvirephai.h||37||

lokaantaraa"srayi.ni gharmagh.r.nau krame.na

yairutthitairbhuvanamuur.nunuve tamobhi.h|

taaniindureva vicakaara karotkare.na

saadhaara.natvarahitaa mahataa.m hi "sakti.h||38||

%p.271

hitvaa "sanai.h "sitimiva tvacamandhakaara-

cchaayaa.m ni'so.dupa.talaspha.tikaak.sasuutraa|

gaurii babhuuva ruciraagurupa"nkapatra-

sacchaayalak.sma"sa"sima.n.dalaga.n.dabhitti.h||39||

spar"sotsava.m vidadhatiibhiramandaraaga-

ma"ngaani manmathavataamiva sundariibhi.h|

jahlaadire kumudiniivipinaani gaa.dha-

maali"ngitaani "sa"sidiidhitima.n.daliibhi.h||40||

utsaaritasya tara.ne.h kira.naccha.taabhi-

rindo.h karai"sca tamaso 'bhihatasya naktam|

vispa.s.tacaaruracanaa.h surasundarii.naa-

maalambanatvamagamanniva ke"sahastaa.h||41||

bhindansudhaanivahavaahibhirandhakaara-

ma.m"suutkarairudajihiita ca "siitara"smi.h|

sa.mkocadu.hkhamaharacca kumudvatiinaa.m

santa.h paraarthagha.tane nahi vighnanighnaa.h||42||

aalu"nkhitaa dalita"sa"nkhavipaa.n.duraabhi-

rindo.h prabhaabhiratha kairavapadmakha.n.daa.h|

unnidrabaddhadalaku"nmalanii.daliina-

diinadvirephapa.talaa.h parito babhuuvu.h||43||

saudhe.su "siitakira.nasya karaccha.taabhi-

raapaa.n.duraabhirabhita.h pratiphelu.siibhi.h|

%p.172

paryastasaandrabhujataaryatama.hprabandha-

mandha.m jagatpunarayujyata cak.su.saaraat||44||

aadaaya dagdhabahalaagurudhupadhuuma-

pa"nka.m kapolaphalake.su suraa"nganaanaam|

pattraa"nguliiriva rasaardratayaa vidhitso-

rindorgavaaks.avivare.su karaa nipetu.h||45||

lak.smii.m dadhu.h "si"sirara"smiruco gavaak.sa-

niryuuhaniryadasitaagurudhuuma"saaraa.h|

paryastamandaravighur.nitadugdhasindhu-

vicciccha.taa iva pariplutakaalakuu.taa.h||46||

srastaandhakaaravasanaa.m rajaniipura.mdhri-

maali"ngati priyasudhaastruti diksakhiibhi.h|

duura.m m.r.naala"sakalaamalatanmayuukha-

haasaccha.taa~ncitamukhiibhirivaapasastre||47||

sa.mkocajihmitaku"se"sayako"sadhauta-

kau"seyakomala"sa"saa"nkaruco 'vakaa"saa.h|

rejurdi"saamadhini"sa.m vi"sadaprakaa"saa.h

kaa"saa ivopa"sarada.m "samitaandhakaaraa.h||48||

saardha.m krame.na kakubho 'tha kumudvatiibhi-

rucchvaasalaabhavi"sadasthitiduurad.r"syaa.h|

praaptaa vikaasamacakaasi.suraindaviibhi-

ra.m"succha.taabhiravadhuutani"saandhakaaraa.h||49||

liilaanipiitabharamuurchitakairaviiya-

kha.n.dacchadacchaviriva cchuritaambara"srii.h|

%p.273

indordudhaava dhavala.h kalaka.n.thaka.n.tha-

kaalaandhakaarakalu.saa.h kakubha.h karaugha.h||50||

pratyagrapiitanavakairavakha.n.dalak.smii-

laava.nyakaantibhirivaatanupaa.n.dimaabi.h|

kiir.naa di"so dalitasa.mtamasaanubandha-

mindoradiipi.sata diidhitidiipikaabhi.h||51||

diksundariighanapayodharabhaarataara-

haaraa.h sudhaasrutikaraalama.nipravaalaa.h|
bhittvaa "sanaistimirama~njanapu~njaniila-

maanu~njurindukira.naa jagada~njasaaraat|52||

paura.mdarii.m di"samapojjhya viluptaraaga-

sa.mpatk.sa.naajjiami.satyadhunaa pratiiciim|

anyaa.h prasaadayati nirjitapu.n.dariika-

"sobhaagrapaadapatanai.h kakubha.h saliilam||53||

nai"saanilaahatiparasparagha.tyamaana-

sa.mphullakairavatayaalikulapra.naadai.h|

uktveti hastatalataa.danayeva nakta.m

nakta.mcara"sciramahaasi kumudvatiibhi.h||54|| (yugalakam)

indiiraniiraka.naka.n.takitaa vikiir.na-

par.naa vavurdalitapa"nkajaku"nmalaagraa.h|

"siitaa ni"siithamaruto nibh.rtadvirepha-

"sephaalikaakusumanirbharagandhavaahaa.h||55||

%p.274

bhaati sma maarutavidhuutapalaa"sarandhra-

labdhaprave"sa"si"siraa.m"sumariici"saaraam|

chaayaa.m vine"su.si ravau dadhatii taruu.naa.m

sa.mviitacitram.rgacarmapa.teva bhuumi.h||56||

pratyagraphenadhavalaa nabhasi prasastru-

rulla"nghito.dunikaraa.h "si"siraa.m"subhaasa.h|

udra"smiratnasikataaka.nacakravaala-

mandaakiniijalatara"ngagha.taayamaanaa.h||57||

pre"nkhatka.thora"satapattrapalaa"samuula-

paa.n.dak.sapaakaramariicivila"nghitaa dyau.h|

uttambhanaakulajagatk.sayakaalakola-

da.m.s.traa prakaa"sadhavalak.sitivibhramaabhuut||58||

bhaati sma sa.mvalitataarakacakravaala-

candraatapacchura.napaa.n.duramantarik.sam|

bibhrajjaraajara.thajihmagadiirghabhoga-

muktasphuradvika.taka~ncukapa.t.taliilaam||59||

nirdhautataarataru.nacchavitaarakaugha-

kalmaa.sitena nabhasaa bibharaa.mbabhuuve|

ni.h"se.sa"so.sitajalaplavapa"nkagarbha-

d.r"syaavarug.nabisakandajalaa"saya"srii.h||60||

jihmiik.rtaabjanayana.m "svasanaanubandha-

kampaakulasthiti vipaa.n.durataa.m dadhatyaa|

sa.mkocamaapa jarayeva k.rtaavamar"sa-

mindutvi.saa kamalakaananacakravaalam||61||

%p.275

candraprabhaamukulita.m salilaatirikta-

naala.m sasarpa kamala.m ni"si cakravaakii|

aabibhratii h.r.sitapak.smatanuuruhaika-

paadasthitonmukhaviduuragakaanta"sa"nkaam||62||

aaplaavitaavanitale navacandrikaambu-

puure nimagnamatha kairavacakravaalam|

uttaaralagnamiva mandasamiirapaata-

paariplaviik.rtapalaa"sabhuja.m vyaraajat||63||

vaiku.n.tha"sa"nkhadhavalaabjavibhedaku.n.tha-

sotka.n.thakairavakaraalakarotkarendu.h|

"syaameti raatriragamatsphu.tamartha"suunya-

paryaayataa.m k.satatama.hparipaa.n.dura"srii.h||64||

paryaaptaj.rmbha.nabharasphu.tanaanubandhi-

pattraa"nguliinikarakairavacaaruhastaa|

utk.sipta.sa.tpadagha.taamukharomaraaji-

rindu.m vilokya sahasaa kumudinyathaasiit||65||

indo.h karairatanukausumasaukumaarya-

bhaagbhirmanobhuva ive.subhiraahataabhi.h|

udgiir.nagandhakumudaananamuu.dhanai"sa-

gharmodabindubhiraj.rmbhi kumudvatiibhi.h||66||

%p.276

"scyotatsudhaa"si"siranirjhara"siikaraardra-

candraa.m"suraa"siparim.r.s.takaraalako.saa.h|

padmaakaraa.h sapadi sa.mcukucurni"siitha-

"siitaarditaa iva dalaambarasa.mv.rtaa"ngaa.h||67||

preya.h samaagamasukhaardrapura.mdhrinirya-

daanandabaa.spaka.nikaa"si"siro nabhasvaan|

bandhakramaadhigatataanavataaratamya-

saugandhikotthaghanasaurabhasa.mpadaasiit||68||

ni.h"se.sameva surabhi.m mama kopagandha-

maavaandinak.sayamarunmama mai.sa mo.siit|

ittha.m bhiyeva kamala.m kalayaa.mcakaara

sa.mkocasa.mka.tavi"sa"nka.taku"nmalatvam||69||

sp.r.s.taa na yaa dinakaraa.m"subhirahni vahni-

garbhairapi kvacana caklamurambujinya.h|

mamlustaraa.m "sa"sikarairapi taa.h sudhaardrai-

rak.su.n.navaamacaritaa bata padmanetraa.h||70||

paatu.m madhuunyadhikumudvati baddharaaga-

muddhuutapak.sati madhuvratamutpatantam|

"sli.syatsarojadalasa.mpu.tapii.ditaa"nghri-

miir.syaava"saadiva ku"se"sayinii babandha||71||

saadhya.m na tajjagati yanna kalaavato 'sti

candra.h karai.h sakaladi"nmukhakar.napuurai.h|

vi.sya.n.navaarivisaraa.h parito ninaaya

yaccandrakaantad.r.sado 'pi tadaardrabhaavam||72||

%p.277

sa.mkocadhuusaramakaari sarojakha.n.da-

magre yadasya "sa"sinaa paripii.dya paadai.h|

tena sphuradvika.takesaradantapa"nkti

to.saadivaativi"sada.m kumuda.m jahaasa||73||

sa.mdhuk.sitaasama"sare.na karairavaapta-

nidraa satii kumudinii "sa"sinaavam.r.s.taa|

hu.mkaari.niiva bubudhe kumudodarastha-

kuujanmadhuvratakulakva.nitaanubandhai.h||74||

preyo.m"sumaalivirahavyasanaanubandha-

muurchaanimiilitasarojad.r"so nalinyaa.h|

nyastaa.h saliilamabhavannupariindunaapi

khedaaya komalamariicim.r.naalada.n.daa.h||75||

kallolapiivarapayodharap.r.s.thabhaaga-

maak.r.sya viicivalibha"ngabhuva.m ca candra.h|

aavartanaabhinihitaagrakara"scakaara

raktaabjinii.m mukhanimiilitapadmanetraam||76||

paryucchvasatsaralakesarakaa~ncanottha-

naaraacacakraparipuuritakuk.sirandhram|

ii.sadvibhinnamukulaananamindubhaabhi-

raadatta kairavamana"ngani.sa"ngaliilaam||77||

jyotsnaamaya.m yadam.rtaprabhameghamukta-

mambha.h papaata kumudacchada"suktiko.se|

%p.278

tatsthuulalagnarajaniijalabindujaala-

vyaajena mauktikaka.natvamabhiprapede||78||

udbhinnaka.n.takabharaatpulakaanubandha-

paryaakulaa kumudinii muditaa prado.se|

dhuutaaravindarucicandrakarapra.noda-

cakriibhavatkumudacaarukucaa cakaa"se||79||

paryaaptanirmalakare.na karai.h sudhaardrai.h

sa.mbhaavitaani na himadyutinaapi netum|

ninye jalaani ni"si nirvi.sataamagastya.h

kaarye kvacidbhavati kasyacideva "sakti.h||80||

aaskanda duuramudaya.m madayasva manda-

maanandayenduvadanaa madanaaviduunaa.h|

kruura.m tama.h kira karai.h kuru korakaagra-

bha"nga.m ca kairavakulasya karaalakaantai.h||81||

ca~ncvagracumbanaviku~ncitakesaraasu

sa.mcaarayaa~ncitadalaasu ca ca~ncariikaan|

kundaavadaatavidaladdaladiirghada.n.da-

duuroditaasu muditaasu kumudvatii.su||82||

sa.mdhehi pattrapa.tala.m pa.tupu.n.dariika-

kha.n.dasya ma.n.daya di"sa.h sphu.tama.n.dala"srii.h|

sa.mk.sobhayoddalanadohadaliiladola-

kallolakaa.n.dakalila.m salila.m ca sindho.h||83||

%p.279

sa.mdhuk.saya smaramavandhya"saraprabandha-

sa.mdhaanabandhurasamaadhi dhanurdhunaanam|

dhairya.m vidhuunaya vadhuu.su vivardhamaana-

maanoddhura.m vidhurabandhuvirodhinii.su||84||

paarii.h prasaadaya ca paanaparamparaasu

karpuurapaa.msupa.taliibhiriva prabhaabhi.h|

ityaacaranrucirarocirarocatendu-

rarcaikacarcajanalocanacakravaala.h||85|| (pa~ncabhi.h kulakam)

paataalaanta"schaviiva ghanaa.m "se.sabhogaprakaa"sa.h

ka.n.thacchaayaamiva pa"supatera.t.tahaaso 'bhiniilaam|

vik.sipyaaraannabhasi tamasaa.m ma.n.dalii.m ratnaraa"se-

rdattollaasa.h "sa"sabh.rdamala"srii"scakaasaa.mcakaara||86||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye candrodayavar.nano naama vi.m"sa
sarga.h|

ekavi.m"sa.h sarga.h|

sthito 'tha saudhonnatacandri"saalikaatale vibhu.h
kl.rptamahaarghasa.mstare|

iti priyaama"nkagataamabhaa.sata k.sapaakarasya "sriyamiik.sya
haari.niim||1||

ito 'dhunaavi.sk.rtalak.sma lak.syataa.m ni"saakarasyotthitamatrilocanaat|

vibhaati tanva"ngi tadiiyataarakatvi.saavalii.dhodaravartma
ma.n.dalam||2||

vidhitsunaa kelimivodaya"sritaa nijaprabhaaku"nkumavaasamu.s.tibhi.h|

paraahata.m pak.smalame.nalak.sma.naa nimiilayatyambujanetramabjinii||3||

%p.280

sphu.ta.m paraasekaparaa"nmukhaatmana.h sthiraa vibhuutirvimalasya
jaayate|

sthita.m jagadvyaapya tathaahi taamasa.m nataa"ngi
ni.h"se.sitametadindunaa||4||

asau "sa"saa"nka.h kurute samunnataa.h kumudvatiinaa.m
kumudastanaavalii.h|

nijaprabhaahaaralataavibhuu.sa.naa.h
.sa.da"nghrikaalaagurupattrabha"nginii.h||5||

vigaa.dhatoya.h pratimaachalaadasau navo 'ru.natva.m gamito nu
candramaa.h|

madhuccha.taa"siikaravaarivar.sibhi.h
kumudvatiikairavahastasa.mpu.tai.h||6||

dadhatyamuurmilitapa"nkajek.sa.naa.h k.sa.naadava"syaayaka.nai.h
karaalitaa.h|

ku"se"sayinyo dayitaarkabhaavanaasamucchalatsvedajalaa iva "sriyam||7||

ni"saak.rtaa bimbamukhena paa.talaprabhaasava.m prattamasau kumudvatii|

apaav.rtottaanitakairavaananaa cira.m natabhruu.h pibatiiva sasp.rham||8||

vidaarya da.m.s.traa"nkurakomalatvi.saa ni"saandhakaaraadrikula.m
svalekhayaa|

bibhartyasaavaadivaraahavibhrama.m sadaa tu lak.smodvahanena
candramaa.h||9||

anena te puur.nakapolabhittinaa ka eva vaktre.na k.r"sodari smaya.h|

bibharti lak.smii.m pratimaasamutthita.m ni"saakarasyed.r"sameva
ma.n.dalam||10||

m.r.naaliniindo.h sp.r"sata.h karai.h krudhaa vivartayantiiva
ku'se"sayaananam|

bibharti p.r.s.thaagatayaa k.rta"sriya.m
dvirephave.niilatayaambujastanam||11||

sphu.ta.m patantii "sa"sicandrikaambudhau ni"saagame 'piiyata
"suktisa.mpu.tai.h|

kuto nu taabhyo 'mbudamuktaavaari.no vipaa.n.dumuktaaphalasa.mbhavo
'nyathaa||12||

%p.281

ni"saakare kesaradhuuliku"nkumaccha.taapi"sa"ngaagrakare vi"se.sakam|

vidhitsatiiva "slathabh.r"ngama.n.daliibhruuvaa sthita.m
kairavakaanana"sriyaa||13||

kumudvatii kairavahastamucchvasaddalaa"nguliika.m "sriyameti bibhratii|

avaaptapaar"svasthitabh.r"ngama.n.daliik.rtaavanaddhaasitakambuvibhramam||14||

adhik.sapa.m lak.sitakaaminiimano manobhavasya k.sipata.h "siliimukhaan|

tadiiyapak.saavalisa.mbh.rtaa iva krame.na "siitaa.h prasaranti
maarutaa.h||15||

"siliimukhai.h "sekharasaurabhaah.rtairbhramadbhiretyopari
baddhama.n.dalam|

"sriya.m cikiir.sadbhirivaabhisaarikaa.h svakaantave"sma sthagitaa.h
prayaantyamuu.h||16||

vyadhaayi sa.mkocavidhuusarendunaa kimityasau svaadurapui padminii|

itiiva ta.m nindati .sa.tpada.h svanai.h sadaanukuule hi jano
'nurajyate||17||

kumudvatiinaa.m pratibimbitaa.m jale vijihmaviici"srutipaa"samadhyagaam|

ada.h sphuranma.n.dala"sa"nkhapattrataa.m bibharti su"sro.ni
m.rgaa"nkama.n.dalam||18||

m.r.naaliniinaa.m nibi.diik.rtaaru.nacchadaa"nguliidanturacaaruko.tibhi.h|

pinahyate 'mbhoruhapaadama.n.dalairdvirephamaalaama.ninuuparaavali.h||19||

kumudvatiibhirmakarandaku"nkumaccha.taapi"sa"ngaambuvipuuritodara.h|

savibhrama.m kairava"s.r"ngakotkara.h k.sapaakara.m hantumiva
vyudasyate||20||

nabha.hsamudrodaraphenasa.mhatirnagendranaagaadhipabhuuticarcikaa|

ni"siithiniikalpalataa.m"sukaavalirni"saakarasya "sriyameti
candrikaa||21||

iti smaroddiipini candra"sekhare vibhurviv.rtte samaye svasa.mnibhe|

himaadrikanyaamabhidhaaya saadara.m sa saa.mdhyavelaavidhitatparo
'bhavat||22||

%p.282

avandataananditamaansastatastanu.m sa sa.mdhyaamaravindajanmana.h|

muraarinaabhiihradapadmavi.s.taraprakiir.nare.nucchura.naadivaaru.naam||23||

apaav.rtau.s.thaantaralabdhanirgamairjapakriyaayaa.m
da"sanaa.m"suma.n.dalai.h|

babhau "sira"schidrapathaprave"sibhi.h surasravantyaa iva
dhuurja.tirjalai.h||24||

udagranaasaavini.s.tacak.su.sa.h pi"sa"ngapak.smaavalimelanakramaat|

sarocanaarekhamivaasya vahnimallalaa.tapa.t.ta.m vidadhe vilocanam||25||

nibaddhapadmaasanapaadapa"nkajasphu.taaru.nottaanatalapravartitai.h|

vilupyamaanaatanuka.n.thama.n.dalaprabhaandhakaaracchavira.m"suraa"sibhi.h||26||

avaaptanaabhivyati.sa"ngavisphuratprabhaaru.nottaanakaraambujadvaya.h|

sthiraa.msapii.tha.h sa samaadhigocara.m ciraaya dadhyau
kimapiindu"sekhara.h||27|| (yugalakam)

vyatiitasa.mkhyaatigapa"nkajaasanavyapaa"srayaambhoruhabiijanirmitam|

nijaak.sasuutra.m nijamudrayaa japankaraantare.naabjaruca.m
vyavartayat||28||

vilokayantii giriraajakanyakaa tathaa ca ta.m dhyaananiiilitek.sa.nam|

babhaara sa.mdhyaataparaagapaa.talaamivonmi.satkopaka.saayitaa.m
d.r"sam||29||

samanyuni.h "svaasasamiira.no.smabhi.h
kadarthyamaanaaru.nadhuusaraadharaa|

dvirephamaalaa"nkitamugdhapallavaa.m vasantalak.smiimatha saa
vya.dambayat||30||

samaaptasa.mdhyaavidhirii"svaro 'pi taa.m vilokya ko.saatpariv.rtya
tasthu.siim|

rasaardragarbhairbahusaantvanakramai.h prasaadayaamaasa cire.na
sasmita.h||31||

madhuupaniita.m jayayaa ni"saakaraprabhaavata.msa.m samayaj~nayaa tata.h|

vinidrakalpadrumasuunasa.mbhava.m kramaadamu.m paayayate sma
sasmita.h||32||

%p.283

kapolabhaagena sadaaru.natvi.saa jahaara ceta.h "sa"si"sekharasya saa|

vipaakapi"ngena phalena bibhratii lateva raktaadharapallavaa "sriyam||33||

tayaa viyuktaa.m kila kokakaaminii.m vilokayantyaa bhavanaabjiniigataam|

bhayaacyataa"sa"nkitaviprayogayaa
"sariirabhaagasthitimindu"sekhara.h||34||

tayaa sama.m so 'pi viyogabhiitimaannyve"sayattaa.m tanusaabhisiimani|

prakar.sata.h premagu.nasya naasti tanna vallabhasya kriyate
yadiipsitam||35||

katha.m nu sa.mdhyaanati.su prayok.syate kare.na me
matsarakhinnama~njali.h|
"sira.hsthaga"ngaajala"siikaraccha.taa tu.saara"siitaapi na maa.m na
dhak.syati||36||

iti priyasyaardha"sariirasa.msthitau k.sa.na.m vikalpaakulamaanasaa satii|

babhuuva tatsa.m"srayakaataraa punarna ga.nyate prema.ni
do.saduu.sa.nam||37|| (yugalakam)

vimuktapaar"svasya bhuja.mga"sekharasphuratka.naaphuutk.rtakaatarairiva|

kirii.tacandrasya mariicima.n.dalai.h pi"sa"ngajuu.taantarapu~njitai.h
sthitam||38||

vidhu.mtu.dopaplutabhaagavisphurannavaarkabimbopamamagnipi"ngalam|

viliinabhaagaantarami"sramuurdhvaga.m vibhaati
cak.surdadhadardhataarakam||39||

nive"sitasyaantarasiimni cak.su.so nimiilitaaraalakaraalapak.sma.na.h|

vidhiiyate bhaavanayaiva tatk.sa.na.m
priyaananaambhoruhadar"sanotsava.h||40||

lalaa.talekhaavalibha"ngamuccakai.h samaasajantyaantaravartmani bhruvaa|

manorathaaruu.dhaharek.sa.nakriyaa savibhramotk.sepada"saa nivedyate||41||

%p.284

apaa"ngbhaaga.m rabhasaadapaa"srita.h saliilamabhyaasava"sena taaraka.h|

ad.r.s.takaantaananakhedamanthara.m katha.mcidevotkatayaapi vartate||42||

prasaktataambuulakala"nkadhuusaraa.m "sriya.m
dadhatyaadharamadhyalekhayaa|

sphu.teva muurtidvitayasya pe"salaa vibhaagasiimaa saralaa viracyate||43||

stanasya romaa~ncabharaavalambina.h "sariirabhaaga.m vi"sato 'numiiyate|

vilocane miilitapak.smasa.mpu.te manoramaspar"sasukhodayotsava.h||44||

ni.siddhadehaardhanive"savibhrama.m k.r"satvayoga.m prati baddhakopayaa|

sabha"ngurabhruulatayeva kevala.m balicchalaanmadhyabhuvaa
vyavasthitam||45||

manoramaantarvinive"sanirv.rteravaaptavistaaragu.nodaye 'dhikam|

nitambabhaage ma.nimekhalaagu.no bhare.na vicchinnagu.na.h
patatyadha.h||46||

iti priyasyaacalaraajakanyayaa "sariirabhaage k.rtasa.mnive"sayaa|

jagatsu saubhaagyagu.nairanyagairvyajiiyataa"se.sanitambiniijana.h||47||
(da"sabhi.h kulakam)

ekatra pannagamayii sajalaabhraniila-

cchaayaa ka.tiirakata.te k.rtasa.mnive"saa|

vyaavartitaka.n.thakuharaaspadakaalakuu.ta-

toyaa"sayasrutivilaasamadhatta kaa~ncii||48||

"sobhaa.m babhaara jaghane glapitaandhakara-

manyatra ratnara"sanaa madhura.m ra.nantii|
laava.nyakaantisarasiipulinaayamaana-

vistaara"saalijaghanasthalaha.msapa"nkti.h||49||

adhyuuru "siitakira.naabhara.nasya kaanti.m

kalmaa.samaapa m.rgacarma vi.sajyamaanam|

%p.285

bibhratkirii.ta"sa"sidar"sanabaddharaaga-

taaraadh.rtaagatasitetarapak.smalak.smiim||50||

visargasuuk.smacchavi"saaramambara.m vicitrakaa~nciigu.naratnara"smibhi.h|

vilagnamanyatra sa pa~ncaraagataamivodvahaccaaru tara"ngita.m babhau||51||

parasparapremavij.rmbhito 'nayo"sciraaya yogo 'stu "sariirabhaagayo.h|

dadhau tulaako.tika"si~njitacchalaaditiiva
gauriicara.nastadaa"si.sam||52||

n.rtyatparikramabharaanatabhuumipii.tha-

ni.spi.s.taratna"sirasa.m khalu maa k.rthaa maam|

bhasmaavadaata iti "se.sa ivendumaule-

rbhogii babhau ka.takita"scara.naagralagna.h||53||

sevaagataam.rtakarapratibimbgarbha.m

vak.sa.hsthalaardhamabh.rtonnatamindumauli.h|

anta.hprave"saparima.n.dalalak.syamaa.na-

gauriipayodharamivaacchatayaa pariitam||54||

sa.mdhyaahitotsavavikaasamahiinakaa~ncii-

daamaabhiraamamani"sa.m vika.taak.savaktram|

lak.smiimanuttamahimaa.m"sukalaa~nchita.m sa-

daavi"scakaara "sivayorvapurityabhinnam||55||

anyonyamanmathasukhaanubhavaanubandha-

ni.hspandamiilitavilocanayostadaaniim|

%p.286

ce.s.taastayorudabhavannavibhinnacitta-

sa.mtaanaparyavasitaa vinibaddhavaaca.h||56||

iti rasapo.sayuktimadanujjhitav.rtti gu.navyapaa"sraya.m

prathita"subhaa"ngalak.sa.namapuurvak.rtiprava.naatmataa.m dadhat|

kaviriva naa.taka.m gha.titasa.mdhi vidhaaya "sa"saa"nka"sekhara.h

"sikharisutaardhamardhavapu.si pramadaanvitamaanaso 'bhavat||57||

ittha.m bhuuyo viyogajvaravisarada"sopaplavacchedaheto.h

spa.s.tapremaanubandha.m sthitavati dayitaadeharatnena mi"sre|

har.sotkar.saannipeturvapu.si purariporekalak.syaastadaanii-

maar"scaryodv.rttataaraa.h pravikasitapu.taa d.r.s.taya.h
paar.sadaanaam||58||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye gaurii"svaradehaardhavar.nano
naamaikavi.m"sa.h sarga.h|

dvaavi.m"sa.h sarga.h|

ityardhadeharacitasthitimuttamaa"nga-

ga"ngaabhyasuuyanaparaa.m giri"sasya gauriim|

%p.287

naatho 'dhigamya saritaamatha candradhaama-

sa.mmuurchita.h krudha iva k.subhitastadaasiit||1||

utplutya duuramanuvavraju.saa m.rgaa"nka-

ma"nkaadivaabhrapadaviimavagaahamaanam|

svasthaana eva pariv.rttiju.saa muhuurta-

mambhodhinaa stimita"saantajalena tasthe||2||

taavadvidhaaya jaladhi.h stimitaamavasthaa-

munmiilitaanuk.rtalocanaratna"sukti.h|

"scyotatsudhaardra"si"siraa.m"sukaraavamar"sa-

vi"sli.s.ta"se.savi.samuurcha ivodati.s.that||3||

taaraapatha.m sapadi "si"srayi.sa.h saliila-

mardhena yojayitumicchurivaam.rtaa.m"so.h|

ulaasiviiciphalakapratibimbita.m sa-

dabhyutsasarja payasaa.m patira~njasaardham||4||

unnamramiinamakaraprakaaravacuula-

kallolaketugajavaajisamaakula.m sat|

atyaurvavahnimagamajjaladheramanda-

maaskandadaanarabhasaadiva toyasainyam||5||

antargataurvavi.savahni"sikhaabhitaptaa

ratnojjvalaa.h "sitiruco vavalu.h payodhau|

kallolabhogipataya.h parirabdha"siita-

sacchaayacandrakaracandana"saakhiv.rndaa.h||6||

abhyutthitena rabhasordhvatara"ngabaahu-

sa.mchaaditaambaratala.m k.sitip.r.s.thapii.the|

%p.288

astra.msi ratnanidhinaanadhijagmupaatra

sindhuupaguuhanasukha.m sa"suceva duuraat||7||

anta.hsphuradvika.tavidrumada.n.danirya-

cchaayanuviddhamudadhe.h "saradabhrabhaasa.h|

aavartama.n.dalamaraajata muktanidra-

raktaambuja.m madhuriporiva naabhicakram||8||

madhyaadhiruu.dhasakalapratimaagatendu-

bimbasphuradvika.taratnavi.ta"nkapii.thaa|

adhyamburaa"si racitaa jaladevataabhi-

rdoleva raajatitaraa.m sma tara"ngalekhaa||9||

niihaaragaurarucibhirmakaraakarasya

taaraaga.nairadhijala.m pratimaani.sa.n.nai.h|

dadhre tara"ngabhujada.n.dad.r.dhopaguu.dha-

jyotsnaanidaaghajala"siikarabindulak.smii.h||10||

chaayaagataavikalanuutanacandrabimba-

vispa.s.tacakragha.tana.m k.subhitasya sindho.h|

muktaambara.m nipatati sma viniilakaanti

daityaadhipasya bhujav.rndamivormijaalam||11||

cakre '"nkagaamaranadii"sucihaaragaura-

kallolapiivarapayodharap.r.s.thabhaaja.h|

viiciikarairjalanidhi.h pha.niphuutk.rtaari-

dhuumaccha.taasitanavaagurupattravallii.h||12||

paariplavordhvavalitaatanuratnakambu-

saavartacakrakaravartanaviicibaahu.h|

velaa"nganaa vilulitaa~njananiilanaaga-

ve.niilataa"sciramanartayateva sindhu.h||13||

vyakta.m rasaatalamukha.m k.sa.namudvahantii

ni.h"se.sanetrakumudotsavahetumindum|

dra.s.tu.m kutuuhalava"saadiva naagaloka-

lak.smiirvyudaasa jalaraa"sijalottariiyam||14||

velaanilaahativijarjaritasya sindho.h

pratyagraratnakusumastabakaanyamandam|

kallolakampratanukaananama.n.dalaani

bhasmiicakaara va.davaamukhasa.mk.sayaagni.h||15||

pre"nkhatpravaalavalayaaru.namindumauli-

paryastalagnavi"sikhaagni"sikhaasahasram|

sindho.h puratrayamiva sphuradaindraniila-

stambhaayatormi nabhasa.h salila.m nyapaptat||16||

vaimaanikaamaravadhuurgamane tara"ngai.h

k.siptaa.h saraagamavalokya payomanu.syaa.h|

adhyaurvavahni tadalaabhavij.rmbhama.na-

"sokaa ivaa"su jaladhau dadati sma jhampaam||17||

k.siptaastathordvhamudadhestaralaistara"nga-

bha"ngai.h plavaa.h saha vimaanaga.nairviceru.h|

%p.290

aalokya sasp.rhamamii.su yathaa surastrii.h

saa.myaattrikaa"scyutimama.msata naakadhaamna.h||18||

garbhiik.rtasphuritavidrumataamratoya-

taaluuni rejurudadherviv.rtaani paatum|

taaluurama.n.dalamukhaanyasamaurvataapa-

t.r.s.naava"saadiva ni"saakaracandrikaambha.h||19||

abhra.mka.sai.h sphu.tamalairjaladhistara"nga-

bha"nge.su "siitakira.nasya babhaara bimbai.h|

"syaamaa"nganaajanak.rtaaspadacaaruratna-

vaataayanaasita"silaacitaharmyaliilaam||20||

praapte viv.rddhimudadhau sphu.taphenahaasa-

sindhuprabhaadhavalaka~ncukapuur.napaatram|

velaa"nganaa.h pha.nabh.rtaa.m tarasaapajahru-

rjihmapravaalanikaraa"nguliko.tik.r.s.tam||21||

aalokyatoddhataparasparasa.mprahaara-

ka.n.duuyanaakulabhujairmukharaagalak.smii.h|

sa.msakta"sa"nkha"sakalatsaruviicibha"nga-

kha.dgodare.svadhipayodhi payomanu.syai.h||22||

abhyuddh.rtapracuraratnanidhaanakumbha-

gambhiiragartanikarairiva sindhuraabhaat|

%p.291

aavartama.n.dala"satai.h prasabhaapaviddha-

paryantavartibhujagaayasa"s.r"nkhalaughai.h||23||

kaa"smiirakesaraparaagarucirvyaloki

lokena "siitakira.nasya ni"saamukhe yat|

taddhaavyamaanamiva niiranidherudragra-

viiciccha.taabhirabhavatparipaa.n.du bimbam||24||

abhra.mka.sak.subhitasindhutara"ngabha"nga-

dhautaanm.rgaa'nkavapu.so 'virala.m galadbhi.h|

phullaani kairavakulaani kala"nkabindu-

v.rndairivaalivalayai.h "sabaliibabhuuvu.h||25||

kallolacakramudadhesta.ta"sailasaanu-

nirdhautadhaaturasara~njitamaababhaase|

praata.h samunmi.sadanuurukaraatapaa"nka-

mabhra.mka.sa.m "sikharajaalamivaa"smadhaamna.h||26||

helaavidaaritata.taacaladaityavapra-

vak.sa.hsthalapraka.ta"suktinakhormihasta.h|

sindhurn.rsi.mha iva taaraviraavav.rtti-

ruddhuutavaa.davak.r"saanu"sikhaasa.to 'bhuut||27||

bhaati sma garbhagirikaa~ncanakuu.tako.ti-

niryanmayuukhanikurambakarambyamaa.nam|

maayaa"sayaalumadhusuudananaabhipadma-

paryastakesarasahasramivaambu sindho.h||28||

vibhraajire jalanidherbhujagottamaa"nga-

maa.nikyakha.n.dakira.nacchuritaastadaaniim|

%p.292

tiire.su lagnava.davaagni"sikhaastara"nga-

bha"ngaa.h palaayanaparaaya.nataamivaaptaa.h||29||

sindhorudiiyu.si himatvi.si candrakaanta-

vi.syandivaaribhirivaahitav.rddhiyogaa.h|

aasphaalanena ta.ta"saila"silaatale.su

pasphaayire sphuritaratnarucastara"ngaa.h||30||

bhogiindrabhogavini.sa.n.natanostadaanii.m

pratyak.sameva bhujagaa"sanaketanasya|
bhasmiicakaara makaraakaramaurvavahni.h

"sakto na rak.situmihaapadi ko 'pi ka.mcit||31||

lak.smacchalabhramarama.n.dala"saarataara-

bhaasaa "sa"sipratimayotthitayaa cakaa"se|

paryantaghuur.nitatara"ngapalaa"sajaala-

taaluurataamarasakar.nikayaar.nava"srii.h||32||

jvaalaaja.taalava.davaamukhavahnisaandra-

dhuumaabhighaatagha.tanavyathitairivaacchaam|

muktaaphalaa"sruka.nasa.mtatimutsasarja

vistaaribhirjalanidhirma.ni"suktinetrai.h||33||

pratyagra"so.nama.nidiidhiticakravaala-

ga.n.duu.sa"siidhuvisaraa.h pulinaani sasru.h|

aprau.dhatiiravanakesara"saakhikha.n.da-

sekakriyaarthamiva sindhutara"nkalekhaa.h||34||

uuuhu.h pravaalavi.tapaa"nkurako.tibhaaga-

lagnaa vilolava.davaanaladhumadigdhaa.h|

%p.293

"sa"nkhaa.h karaajalaviici.su taamranaala-

niilaaravindamukula"sriyamambudhaamna.h||35||

cakru.h sthitaa nabhasi kuurmaku.tiirakasya

kirmiiritaa.h pha.nipha.naama.nira"smiraagai.h|

saudaaminii"sabalitaambudav.rndamoha-

vidraa.naha.msavisara.m ta.tamuurmibha"ngaa.h||36||

sthuulasphuli"nganikaraaru.naraagapu.spa-

"saariik.rtaa.h pavanavegavitanyamaanaa.h|

lak.smii.m dadhurjalanidherva.davaagnidhuuma-

lekhaastada"nkasaritaamiva diirghave.nya.h||37||

kaakolaka.n.tharucibhirvikasatkaraala-

ratnaa"nka"siikaraka.nai.h sad.r"siibhavadbhi.h|

pre"nkholitairdivi nijuhnuvire tara"nga-

bha"ngairbhuja.mgapataya.h k.subhitasya sindho.h||38||

vistaaribhi.h sphuritaratnamariiciraaga-

dhaatuccha.taa"sabalitaistarasaa tara"ngai.h|

pre"nkhadbhirambaramatastaradamburaa"si-

rucchraayamaapya "sikharairiva vindhya"saila.h||39||

viiciivigha.t.tanavikiir.navilola"sukti-

rmuktaa.m"subhirmakaraketuravaapa lak.smiim|

sa.mcaaravartmabhirivaabhinavotthitasya

"siitatvi.sa.h pramathanaathakirii.tadhaamna.h||40||

%p.294

abhyaahataaniva vighuur.nitamandaraadri-

saanucyutairni"sitako.tibhira"smakuu.tai.h|

ucchvaasalak.syarudhirasrutitaamraraaga-

cchedaajjha.saa jalanidhau dadhati sma ka.n.thaan||41||

vyaatenu.siibhirabhita.h sphutaphenahaasa-

lak.smii.m raraaja jaladhi.h sarida"nganaabhi.h|

pa"scaadupetya parihaasavidhatsayeva

kallolapaa.nipihitaatanu"suktinetra.h||42||

mandiik.rtasya "sikhino ja.tharaaspadasya

toyaatipaanava"sata.h p.rthuviicihastai.h|

uttejanaarthamiva tiiravanaantaraala-

taaliisacuur.nanikara.m vicakar.sa sindhu.h||43||

ujj.rmbhitaaviralavepathavo 'dhijagmu-

raasajyamaanavika.totkalikaanubandhaa.h|

abhyullasanmakaraketu"saraabhighaata-

kro.diik.rtaasta.tabhuvo bh.r"samaakulatvam||44||

yasyodayaadhigama eva kulaadritu"nga-

bha"ngii"satai.h "sriyamavaapa vi"se.sagurviim|

tasya pramaar.s.tumiva bimbakala"nkamindo-

rambhodavartma jaladhistarasaa jagaahe||45||

%p.295

candraavadaatarucayo jaladhervireju-

rujj.rmbhitaa di"si di"si sphutaphenapaalya.h|

pre"nhattara"ngabhujagaadhipadiirghabhoga-

nirmuktaka~ncukakalaapapulaaka"sobhaa.h||46||

sa.mk.sobhamaadadhatamudvataviicicaapa-

maurviinirargala"sarasthitimaurvavahne.h|

gauriipateriva vilocanamuurdhvasa.mstha-

mo.sa.mcakaara makaradhvajamiddhamarci.h||47||

uddaamavaa.davak.r"saanu"sikhaasahasra-

taapaanubandha"samanaarthamivormihastai.h|

niitaa nadiibhirarucajjha.saketanasya

phenaccha.taaruciracandanapa"nkacarcaa||48||

abhyutpatatsarabhasa.m suracakrapiita-

"se.sodarasthamadiraavyati.sa"ngaheto.h|

muktaambara.m nipatati sma tara"ngajaala-

mujj.rmbhamaa.namadamohamivaambudhaamna.h||49||

ni.h"se.salokanayanotsavahetumeka-

maalokya candramiva sa.mbh.rtagaa.dhato.sa.h|

ambhonidhirgalitamauktikabaa.spabindu-

sa.mdoha"saara"suci"suktivilocano 'bhuut||50||

sindho"scakaasatitaraa.m sma ma.niprakaa.n.da-

ra"smiccha.taavisaravicchuritaastadaaniim|

hartu.m rasaatalatamaa.msi g.rhiitadiipra-

diipaa iva pratidi"sa.m p.rthuviicihastaa.h||51||

%p.296

taaraapatha.m caturapaatasamiiravega-

dhuutaa tathodapatadambudhiviicipa"nkti.h|

tanmadhyavartibhiralaabhi yathaa muhuurta-

maaraadgrahaistaralabudbudav.rndalak.smii.h||52||

kallolapa"nktibhirathoragaphuutk.rtaagni-

dhuumaccha.taa"sabalitaabhirapaati naakaat|

bimba.m tu.saarakira.nasya dadhaavu.siibhi-

raalagnatadgatamalaabhirivaamburaa"se.h||53||

aurvaagnidaahamanapek.sya rasaanubandha-

bhaajo javaadvivi"su.sii.h kakubhaa.m mukhebhya.h|

sindhu"scakaara tarasaa sarita.h paraacii.h

snigdhe 'pi jaatu na ja.dasya bhavatyapek.saa||54||

antastha"se.sapha.nama.n.dalaphuutk.rtottha-

ni.h"svaasavaatava"sato nu saratnaraagaa.h|

sindhoravardhi.sata dhautadi"sa.h "sa"saa"nka-

dhaamaavamar"sajanitaastarasaa tara"ngaa.h||55||

sa.mk.sobhamaagatavata.h prasarattara"nga-

bha"ngotthita.m kramavi"sa"nka.tamamburaa"se.h|

taaluurama.n.daladhatta kulaalacakra-

nirvartyamaanapari.naahi"saraavaliilaam||56||

velaaparyastakuk.siprakaravigalitasthuulamuktaaphalaaccha-

jyotsnaalokopaliptagrahama.ni"sabalavyomaviithiivilagnaa.h|

tasthu.h sindhostara"ngaa.h k.sa.namatanu"sikhaa"sekharaurvaanalaarci-

staapaplo.sapra"saantyai "si"sira"sa"sadharaspar"satar.saadivordhvam||57||

%p.297

vitanvanto lak.smiimaviraladariidattagha.tanaa.m

sphuradratnacchaayaarucirata.tavalliivanabhuva.h|

vireju.h kallolaa.h k.sitibh.rta iva vyaalavasati.m

vihaayotti.s.thanta.h k.subhitajalajaalasya jaladhe.h||58||

sa.mdhyaan.rttaanubandhadrutaraya"sithilagranthinirmuktamadhya.m

sthaa.norvaiyaaghramaaraadajinamiva bhuvi sra.msamaana.m vireje|

vajratraasaakulaanta.h "srita"sikharikacatkaa~ncanaadhityakorvii-

ni.s.thyuutaabhii.suva.m"savyatikara"sabalacchaayamambho
'mburaa"se.h||59||

dhutata.tagiridhaatuvraatadhuuliccha.taabhi-

"schuritap.rthumukhaanaa.m sindhurambhogajaanaam|

drutamak.rta "sira.hsu svachanak.satramaalaa-

"sriyamatanutara"ngak.siptaratnaavaliibhi.h||60||

k.siptvaa tiire.svanarghaanglapita"sa"siruca.h sa.mcayaa.mstaanma.niinaa.m

tacconmuulyaanukuula.m sarasaphalabh.rtaa.m ma.n.dala.m paadapaanaam|

duuraaruu.dhaa nipeturjaladhijalarayaastatk.sa.na.m vaa.davaagnau

ke vaa na praapnuvanti vyasanamupagataa vikriyaa.m jaa.dyaheto.h||61||

aadaayaurvaanalakavalita.m "sa"nkhacuur.na.m tadaanii-

makar.santasta.tavanabhuvo naagavaliidalaughaan|

bhagnaanekakramuka"sakala(khadira)granthayo viicibha"ngaa-

staambuulasya sthitimavikalaa.m cakrurabdhe(rindo)rivettham||62||

%p.298

praapta.h kaamapyabhikyaa.m yadudayasamayaarabdhavelaavij.rmbhaa-

sa.mbhaaroddaamitaambha.h kulagiri"sikhara"sre.nitu"ngaistara"ngai.h|

tasyaa"sakta.h pramaar.s.tu.m malamam.rtaruco naktama"nkotthitasya

sthaane dhuumaayamaana.m h.rdayamiva dadhau sindhuraurvaanalaarci.h||63||

sa.mbhogoddaamaliilaarasarabhasahasadvaktracandraa.h pura.mdhrii.h

kurvaa.nasyaaparaadhasm.rtivimukhadhiyo vallabhe.svastamaanaa.h|

ka.mdarpasyeva ketu.m samakaramudadhirviicida.n.da.m jalaugha-

k.sobhavirbhavidhopasphu.tajayapa.tahaaraavaramya.m vyudaase||64||

pratikakubha.m gavaak.sagha.titaa vikaasikumuda"sriya.m vidadhata.h

sphu.tataramaindavaanarahitaa g.rhiitavika.tadrumaadri"sikharaa.h|

punarapi seturabhasaadvaliimukhaga.naa ivaa"sukira.naa.h

sakalamacuk.subhanpatimapaa.m vikiir.nanavaratna"saarapulinam||65||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye samudrollaasavar.nano naama
dvaavi.m"sa.h sarga.h|

trayovi.m"sa.h sarga.h|

ityambudhau "sa"sadharodayalabdhato.sa-

mullaasiviicibhujasa.mbh.rtan.rtta"sobhe|

%p.299

aasannavallabhajanaagamana.h pura.mdhri-

loka.h prasaadhanavidhaavavadhaanamaadhaat||1||

pre"nkhannakhaskhalitacandramariicayo 'tha

lak.smii.m pura.mdhricara.naa bibharaa.mbabhuuvu.h|

preya.hsu bhaavi(?) vinate.svaparaadhavatsu

muurta.m prasaadamiva sa.mbh.rtamudvahanta.h||2||

aavi.sk.rtaati"sayanirbhararaagasa.mpa-

daasaaditaatinibiriisanitambabimba.h|

sthaane babhaara surakaamavatiijanasya

ca.n.daataka.h pulakabandhamanoharatvam||3||

vinyastayaavakarasaaru.nasaandraraaga-

bhaasvannakhaikacara.naa"ngulipa"nktiraabhaat|

bhiirora"sokavi.tapiprasavaprakl.rpta-

"salyorumanmatha"siliimukhapa~ncaka"srii.h||4||

raamaajanena nibi.da.m kaladhautakaa~ncii

baddhaa "silaatalavi"saalanitambabimbe|

udbhinnakomalamanoramaromavallii-

ratnaalavaalavalayasya vilaasamaapat||5||

baddhaastu naama bhavatii vanitaa nitamba-

bimbe puraa bhavati te rata eva mok.sa.h|

maa bhuunmudhaiva mukharaa virutairitiiva

kaa~nciimuvaaca cara.naabhara.na.m ra.nantiim||6||

madhye sthitaa "sithilabandhanabhaagapaada-

padmaagrapaatikaladhautakaraalakaa~ncyaa.h|

%p.300

"sobhaa.m babhaara racitaa~ncitahemavapra-

cakraa.m k.sa.na.m kusumaketupuriiva kaacit||7||

kaa~nciigu.nairviracitaa jaghane.su lak.smii-

rlabdhaa sthiti.h stanata.te.su ca ratnahaarai.h|

no bhuu.sitaa vayamitiiva nitambiniinaa.m

kaar"sya.m nirargalamadhaaryata madhyabhaagai.h||8||

laava.nyakaantijala"saivalavallariibhi-

rak.su.n.napu.spa"sarakaananapadminiibhi.h|

"sobhaa.m pura.mdhijanataa bibharaa.mcakaara

haaraa"smagarbhaka"sikhaakira.naccha.taabhi.h||9||

taaraavaliidyutiranamrakucadvayaanta-

raalambinii bh.r"sama"sobhata haaraya.s.ti.h|

abhyunmi.sannavaku"se"sayako"sayugma-

bhinnaananaa bisalateva vilaasavatyaa.h||10||

haarasya madhyagata induma.nirm.rgaa"nka-

paadaavamar"sagalitai.h sud.r"so jalaughai.h|

muukiicakaara ra"sanaagu.namaardratantu.m

madhyasthataamapi dadhattaralo na bhuutyai||11||

ceto 'haratkucayuga.m ma.nihaaraya.s.ti-

madhyasphuranmarakataa.m"suvila"nghitaagram|

liilaag.rhiitanava"sevalavallariika-

ca~ncvagrakokayugavibhramama~ncitorvaa.h||12||

k.rcchre.na yannibi.dasa.mvalitaa"nguliika-

hastaambujetarakareritamapyanahyat|

%p.301

preyasyaniiyu.si "sucaa galati sma tatra

"suunye k.sa.nena balaya.m tadaraalake"syaa.h||13||

pratyekameva vinive"sitad.r"syapu"nkha-

bhaagaabhiraamanakhako.ti"siliimukhaabhi.h|

tuu.niiraya.s.tibhirivaabhibabhe smarasya

liilaaprasaaritapura.mdhrikaraa"nguliibhi.h||14||

praaptasya saamik.rtama.n.danadehaya.s.ti-

rarcaalataakisalaye lalanaa saliilam|

raaga.m nijo.s.tharucake vinive"sayantii

kaacidvyadhatta h.rdaye h.rdaye"svarasya||15||

"slaaghyaatmanaa da"sanako.tik.rtak.saten

sa.praapya cumbanasukhaanubhava.m tadaaniim|

raaga.h ku"se"sayad.r"saamadhare.su naaga-

valiidalena yadabhaari kimadbhuta.m tat||16||

taambuularaagaruciraadharamadhyabhaaga-

rekhaa jahaara h.rdaya.m hari.nek.sa.naayaa.h|

utk.r.s.tacaapajha.saketuk.rpaa.naya.s.ti-

dhaaranipaatak.rtasak.satajavra.na"srii.h||17||

bhaati sma kaacana tirask.rtabimbakaanti-

dantacchadonmi.sitadiidhitima.n.dala"srii.h|

anta.hpravi.s.tabharasa.mbh.rtapu.spabaa.na-

naaraacagarbhamakarandamivodgirantii||18||

%p.302

laava.nyakaantiramalaa malinaatra maa bhuu-

dbhiityaa sakhiiti vililekha na pattralekhaam|

akle"sayatpunaramuu.m pratimaagatendu-

bimbaprabhaadhikatara.m taru.niikapole||19||

ga.n.dasthala.m lakucaku"nmalapaa.n.du"sobhaa-

mabhyucchvasattilakapattralataabhiraamam|

chaayaani.sa.n.nahari.naa"nkamadhatta pu.spa-

koda.n.dakaananamivonnatama"nganaayaa.h||20||

saavar.nyanihnutavipaa.n.durama.n.dalasya

ga.n.dasthaliibhuvi tu.saararuco 'parasyaa.h|

spa.s.taabhilak.syavapu.saa m.rganaabhipattra-

patraavaliiruciratanyata lak.sma.naiva||21||

bibhratyaraajadasitaagurupa"nkadigdha-

patrraavaliiviracanaa"sabala.m kapolam|

aalokaku.n.dala"sikhaaru.naratnadiipa-

ni.s.thyuutakajjalaviliptamivaa~ncitabhruu.h||22||

bhaati sma paryu.sitakesarapu.spapaa.n.du-

ga.n.dasthaliiviracitaagurupattralekhaa|

vaamabhruvo rajatabhittivilagnakaala-

valliivilaasamasamaanagu.na.m vahantii||23||

tiryakk.rtaananahimaa.m"sukaraalahasta-

"saakhaanakhaa.m"subharasaandrataraprakaa"sam|

%p.303

subhruuraraajata vilambini kar.napaa"se

maa.nikyaku.n.dalamuda.m"su nive"sayantii||24||

laava.nyakaantivisaraam.rtavaa~nchayeva

bibhratsudhaanikaranirbharataamapiindu.h|

chaayaachalena nipapaata vadhuukapole

sa.mto.savaanbhavati ko gu.navaangu.ne.su||25||

sa.m"sik.sitaa.m lalitavibhramace.s.titaani

paariplavak.sa.nagataani m.rgo '"nganaayaa.h|

ityaadaraadiva "sa"sii pratimaachalena

svacche kapolaphalake vasati.m cakaara||26||

laava.nyakaantisalilasrutidhautalak.sma-

lekha.h kapolaphalake pratimaani.sa.n.na.h|

ak.su.n.nameva vibabhau hari.nena mukta-

madhyastano.h "srava.napaa"sabhayaadivendu.h||27||

"syaamiik.rte nipatataa navalodhrare.nu-

bhasmotkare.na parimaarjanavaa~nchayaaraat|

ka.mdarpadarpa.na ivendukaraa.h pura.mdhri-

ga.n.dasthale kamalakaantimu.so nipetu.h||28||

aalokyatonnatapayodharap.r.s.thabhaaga-

bimbaagata"srava.nakaa~ncanaku.n.dalaikaa|

sajjiik.rtapraka.tacakracatu.s.tayaa"nka-

sa.mcaaripu.spa"sarakambalivaahyaka"srii.h||29||

%p.304

ekaa.m pinaddhanirupaplavacandrabimba-

vistaar"saali"sucidiidhiti"sa"nkhapattraam|

bibhratyaraajadaparaa taru.nii vi.ta"nka-

taa.ta"nkama"nkitatalaa.m "srava.naagrapaaliim||30||

sthuulendraniiladaradanturamadhyabhaaga-

muktaaphalagrathitavibhramakar.napuuraa|

"sobhaa.m babhaara rama.nii nibh.rtadvirepha-

kalmaa.sitastabakakomalakalpavallyaa.h||31||

kaantiprakar.samanapek.sya paraatmatattva.m

hartu.m pragalbhata ida.m jalasa.mgame.su|

ittha.m ruu.seva rurudhe nijasa.mnive"sa-

bhuumird.r"saayatad.r"sa.h "srava.notpalasya||32||

paariplavasphuritataarakacakravaala-

niilotpalasphu.tataratvi.si diirghikaayaam|

vispa.s.tama~njanaraja"scha.tayaa dvirepha-

pa"nktyeva pak.smalad.r"so d.r"si sa.mnipete||33||

bhruulekhayaa ku.tilapak.smad.r"sa.h "salaakaa-

nyastaa~njanaadhikaviliinarucaa vyaroci|

kar.naa"sritotpalagalanmakarandapaana-

lobhaadivopagatayaa madhupaayipa"nktyaa||34||

cakre lalaa.tabhuvamindumukhiijanasya

kastuurikaatilakabinduramanda"sobhaam|

%p.305

sa.mcaaripu.spa"saraku~njarapaadacakra-

mudraanive"sa iva kardamadhuusara"srii.h||35||

dolaayamaanaca.tulaatilaka.m lalaa.ta-

pa.t.ta.m lalaamalalita"sriyamudvahantii|

ekiibhavatsura"saraasana"siitara"smi-

kha.n.daa"nkitaamanucakaara diva.m natabhruu.h||36||

nai"saandhakaaranikare.na sahaaviruddha-

mekatra saadhu yadi sa.mnivi"seta teja.h|

baddhaaspadaa m.rgad.r"sa.h "sa"silekhayaa ta-

daasaadayetsad.r"sataa.m kacahastabhuumi.h||37||

uddhuutadhuulimakarandaka.naardramukta-

nidrasphuradvalanapu~njitacaarupu.spaa.h|

uts.r.s.tadairghyagha.tanaa.h kabarii.su gaa.dha-

bandhaa.h pura.mdhribhiravatsata caaru "se.saa.h||38||

gantu.m priyaantikamatho rabhasena ke"sa-

sa.mskaaradhuumanikara.m karabhorvastaa.h|

"siitaa.m"sudiidhiti"sikhaadalita.m vireju-

rutpaadayantya iva "saarvaramandhakaaram||39||

laava.nyakaantikalu.siikara.naaya taasaa-

maaliibhajena racita.h parama"ngaraaga.h||

%p.306

sthairya.m jagaama dayitaagamabhaavanottha-

dharmaacite.su na ciraadapi vigrahe.su||40||

lak.syiik.rta.m sm.rtibhuvaa bibharaa.mcakaara

"sobhaa.m vapu.h sarasaku"nkumakardamaa"nkam|

nirmuktapu.spa"sarakesarasaandradhuuli-

sa.mpaatapi"ngitamivaadhikama"nganaayaa.h||41||

vinyasya bhuupa.na"sataani mudhaiva deha-

kaanti.h ku"se"sayad.r"saa kalu.siik.rteyam|

caarubhruva.h pratimito 'cchakapolabhitti-

bhaage gabhastibhiratiiva jahaasa candra.h||42||

vyaktaa"ngaraagaghanasaurabhabaddhavaa~ncha-

vyaavartanaakula"siliimukhacakravaalaa|

durvaaramaara"sarapaatabhayena loha-

varmaantaraalagha.titeva raraaja kaacit||43||

jahrurmanaa.msi saralonnatacaarunaasaa

va.m"saa.h payodharam.rda"ngabh.rtastaru.nya.h|

dolaayamaanama.niku.n.dalakaa.msyataalaa.h

sa.mgiitabhuumaya iva smaralaasakasya||44||

"s.r"ngaari.nii dh.rtamadojjvalakaaladhauta-

kak.syaa kalaapakarapu.skaracaaru"sobhaa|

bhaati sma kaamakari.niiva pinaddhahaara-

nak.satramaalakucakumbhata.taa varoruu.h||45||

aahlaadahetuniravadya"sariiraya.s.ti-

laava.nyakaantikalu.siikara.nena taasaam|

%p.307

aasiitku"se"sayad.r"saamayathaarthataiva

paryastabhaasvararucaamapi bhuu.sa.naanaam||46||

preyog.rhaagamanabhaavanayaanyacetaa.h

svacche dh.rte savayasaa g.rhacandrabimbe|

bhuu.saavi"se.saracanaasadasadviveka-

"suunyaiva kaacidavalokayati sma vaktram||47||

citraprasaadhanaparigraha"sobhivaktra-

maalokya darpa.natale muhurucchvasantyaa.h|

matvaabhisa.mdhimabhivallabhadhaama baddha-

raagaa yayaavanuditaapi vidagdhaduutii||48||

e.saa gataiva nibiriisanitambabimba-

bhaare.na pak.smalad.r"sa.h kriyate tu vighna.h|

yaantyaa itiiva dayitaantakame.nad.r.s.te-

ragre jagaama gaditu.m laghu cittav.rtti.h||49||

"srotraabhiraamamupakalpya rasaardrav.rtte-

rabhyeyu.so dayitavaaridharasya "sabdam|

ramyaabhyapadyata viduurabhuveva naaryaa

paryucchvasatpulakaratna"salaakaya "srii.h||50||

preyaa.msamiik.situmathek.sa.nataarakasya

duuraadapaa"ngapadaviimabhidhaavato 'syaa.h|

aanandabaa.spajalabindunibhena saandraa.h

svedaambu"siikaraka.naa iva sa.mnipetu.h||51||

kaacidvikalparacitaak.rticittanaatha-

gaa.dhopaguuhanarasasrutadharmale"sai.h|

%p.308

laava.nyakaantijalamajjanlagnabindu-

v.rndaamivaabh.rta tanu.m sphu.taromahar.saam||52||

bhiitaa vadhuurabhimukha.m na "sa"saaka bhartu-

rudviik.situ.m yadaciro.dhatayaa katha.mcit|

p.r.s.thaagatasya vadana.m "svasitaahate 'tha

pa"syantyaduuyata tadasphu.tamaatmadar"se||53||

kaacidvidhuusaritakaantimadhatta datta-

du.hkhaasikaadharama.ni.m cirayatyabhii.s.te|

ni.h"svaasamaarutaparamparayaanubandhi-

ro.sandhakaarakalu.siik.rtayev bhinnam||54||

praapta.h sabhiitirasitaagurupa"nkapattra-

bha"ngamavaik.sata pura.mdhrijanasy kaanta.h|

antarvyaliikacakita.h sphura.naanubandhi-

maanaagnidhuumakalu.saamiva ga.n.dalekhaam||55||

k.sii(hrii).no 'pi mugdhavadane 'nu"sayaaptiheto-

rvaacyastvayaa na khalu vipriyame.sa ki.mcit|

spa.s.taagasi priyatame sud.r"so na baa.spa-

stambho viruuk.samabhidhaatumadaaditiiva||56||

kaante pra.nemu.si k.rtaagasii tadvata.msa-

pu.spaadhivaasasurabhau vibabhau taru.nyaa.h|

bhraamyanmadhuvrataga.na"scara.naaravinda-

paar"sve muhuurtamasitopalanuupura"srii.h||57||

%p.309

sa.msaktakajjalakare.na vilocanaambu-

puuraplava.m prasabhamunm.rjataa saraagam|

hastiik.rta.h k.r"satanorabhavatpriye.na

maanaandhakaara iva ratyupabhogavighna.h||58||

k.r.s.naayataanamitapaar"svanitambacumbi-

ve.niilataananagatatripataakapaa.ni.h|

saaciik.rtabhru vinimiilitalocanaatha

kaacitpura.h smararasaatkamiturjaj.rmbhe||59||

anyaa puna.h sarabhasordhvaviviktabhaasva-

duttaanakarka.takarasthitibaahuya.s.ti.h|

utk.siptamuulaku.tiliik.rtaku~ncitabhruu-

lekhaatara"ngitakaraalalalaa.tapa.t.taa||60||

pre"nkhannitambata.tacumbikaraalakaala-

ve.niilatonnamitapiinapayodhara"srii.h|

diirghiibhavattanutarodaraluptapaar"sva-

bhaagaa vivartavalana.m vapu.sa"scakaara||61|| (yugalakam)

taasaamapaa"ngapadaviivyatiriktaniila-

taaratvi.o lalitaviik.sitvibhrame.su|

aav.rttipiitabharanirgatakajjalaugha-

dhuuliccha.taa iva d.r"so dadhati sma lak.smiim||62||

%p.310

praaptaa.h prado.sasamaye sphuradindraniila-

ko.saabhiraama"sititaarakama.n.dalaabhi.h|

d.rgbhi.h savibhramamapaayi.sataavadhuuta-

maanaandhakaaramaravindad.r"saa.m yuvaana.h||63||

taasaa.m d.r"sastaralataarakacakravaala-

pak.smaccha.taa.m"su"sabaliik.rtaga.n.dabhaagaa.h|

aacik.sipu.h priyamanaa.msi jha.saavacuula-

liilaava"siikara.navibhramavartayastaa.h||64||

priyatamamavalokyaapaa"srayaadutpatantyaa.h

sarabhasamaparasyaa.h paadamuule saliilam|

nyapatadatha karaagraadaccharatnaatmadar"sa.h

"sa"sadhara iva vaktracchaayayaa nirjita"srii.h||65||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye prasaadhanavar.nano naama trayovi.m"sa.h
sarga.h|

caturvi.m"sa.h sarga.h|

iti raatrimukhe sama.m priyairgha.tamaanaasu cakorad.r.s.ti.su|
aparaa.h priyaviprayogato bh.r"samaasedurupaplutaa.m da"saam||1||

smarakaarmukaya.s.tivibhrama.m ku.tilaa caandramasii kalaavahat|

dadhati sma tadiiritaa.h "saraa iva tanvyaastadabhii.savo vyathaam||2||

na tadaa tamaso 'bhavatkvaciccha"sidhaamna"sca vi"se.sadar"sanam|

akarotsutanoryadandhataa.m ciramasyaa virahe vij.rmbhitam||3||

%p.311

kusume.sup.r.satkapak.saja.h paridhunvanvirahaa"su"suk.sa.nim|

adh.rtadra.dhimaa.ni subhruvaa.m h.rdayaantyaa"su dadaaha maaruta.h||4||

ka ivaiti vipadvatiiha no pratikuulatvamado.savaanapi|

sud.r"so virahe 'm.rta(sravaa.h "sa"sibhaaso)pa yaduuhuragnitaam||5||

pratibimbitavallabhaak.rtau gurumuurchaatimirai.h sma duuyate|

api cetasi dhuusariik.rte "svasitairdarpa.navattadaaparaa||6||

kusuma.m nijabandhanaadiva prasabha.m dak.si.namaarutaahatam|

nyapatannijasa.mnie"sata.h sukumaara.m ku.tilabhruvo mana.h||7||

madanasya "saraasanaa"srayaamaparaa.m jyaamiva kartumicchataa|

visatantutatistanau sthitaa marutaadhuuyata vaamacak.su.sa.h||8||

pratipannasamaagama.m priye "sramasa.mvegava"saadivaayatam|

h.rdaya.m "svasiti sma nirbhara.m gurucintaabharabhaarapii.ditam||9||

vijahiihi "suca.m puraa tava vyapayaatye.sa viyogasa.mjvara.h|

k.sa.namaa"svasihi vyapohitu.m vyasana.m dhiiratayaa hi "sakyate||10||

cirakalavata.msitotpalasp.rhayaa ma~njurutai.h paribhraman|

iti dhiirayati sma kaamapi "srava.nopaantamivaitya .sa.tpada.h||11||
(yugalakam)

iha vallabhaviprayogata.h pravi"santyujjhita"sa"nkamaadhaya.h|

vyadhita vra.nita.m "sarai.h smaro viv.rtadvaaramitiiva tanmana.h||12||

aviluptaparamparaasthitairdayitapremavimar.savistarai.h|

k.rtatiirtha ivaadh.rtistanoravataara.m kurute sma maanase||13||

%p.312

asamaaptavikalpasa.mkulasmarasa.mkalpanibaddhamaalayaa|

atidairghyabh.rteva subhruva.h sas.rpe bhaavanayaanuvallabham||14||

na ca kaar"syada"saa.m natabhruva.m madano jyaa.m ca "saraasanaa.tanim|

sumana.hsukumaaravigrahaa.m viraraamaapagh.r.no 'dhiropayan||15||

k.rtacandanapa"nkacarcanaamaparaa.m taapadh.rto vyadhu.h k.sa.naat|

guru"so.sak.r"saa.m sarojiniimiva sugrii.smakabha"ngavaasaraa.h||16||

sphu.tasaurabhasa.mpadaagataa madhupaa ni.h"svasitaanilaa.mstano.h|

papureva taduu.smaviplutaa.h sukhamevaadhikadu.hkhasaadhanam||17||

ni"sitaira"sariiramaarga.nairh.rdayasya k.satimiiyu.sa.h k.sa.naat|

"sa"sicandrikayaa~ncitabhruva.h paru.sa.m k.saararaja"scha.taayitam||18||

virahaanalataapaviplavavyathayevaa"su palaayanonmukham|

aparaa h.rdaya.m na paa.ninaa gurucintaanihitena naarudhat||19||

abhinanmadanastathaa "sarai.h sud.r"sa"scitta"saravyamutsukam|

na puna.h pratisa.mdadhau yathaa tadabhinnaa.m"savinaak.rterdhanu.h||20||

ta.tabhuumirivaaparaa babhau makaraa"ngena viv.rddhimiiyu.saa|

ni"si locana"suktisa.mpu.tacyutabaa.spodakabindumauktikaa||21||

apanidramadhuukapaa.n.duraa sud.r"so 'd.r"syata ga.n.dama.n.dalii|

gamitaa"srujalaplavairiva kra"simaakiir.natayaatinimnataam||22||

surabhi"svasitaanilaagataa.h k.rtamuurchaa madhupaayino 'paraam|

anayanbh.r"samaakulaatmataamuragaa"scandanakandaliimiva||23||

bhavanonnatacandra"saalikaa"sayane diirghaviyogabhiitita.h|

prathama.m priyaka.n.thavartinii ni"si nidraamabhajatk.sa.na.m na
yaa||24||

%p.313

aparek.situmaahitasp.rhaa dayita.m svapnavitiir.nadar"sanaam|

bata taamapi bahvama.mstayattadaho kaaryagatervicitrataa||25|| (yugalakam)

abalatvamupeyu.sii tathaa virahe kaacidataabhyadutsukaa|

vinimiilitapak.smapii.dita.m kathamapya"srujala.m yathaamucat||26||

pratimapatitaa.m sakhiiva taa.m gurutaapopa"samaaya subhruvam|

vyadhitaantarupaagataardrataa.m "sa"sikaantopalasaalabha~njikaa||27||

"sa"sino jaladherudiiyu.so gurutadgarbhavi.saagnineva taam|

upaguu.dha"sikhaa mariicayo ghanamuurchaakulitaa.m ni"si vyadhu.h||28||

vibhabhau ghanasaarasa.mhatirnihitaa snigdhasakhiijanaistanau|

sud.r"so '"srukadarthanaabhayaadgalitaa ga.n.datalaadiva cchavi.h||29||

smarataapabhare.na vibhramaa na parimlaanimavaapuradbhutam|

sud.r"sastarupallavaa iva smitapu.spaabhara.nojjvala"sriya.h||30||

karamarpitamaanane dadhau smaraj.rmbhaasu pidhaanaliilayaa|

galitaa~njanadhuusara.m vadhuu.h "svasitai.h
plu.s.tamivaatanuu.smabhi.h||31||

vinimiilitalocanaambujaa dadhatii ka.n.takitaa.m tanutvacam|

naliniiva "sa"saa"nkara"smibhirdrutamamlaayata kaacidutsukaa||32||

virahaanala....................tattanu.taa.mkaara ivopa"su"sruve|

"sayaniik.rtaphullapa"nkajasphu.tapak.smaaspada.sa.tpadaarava.h||33||

dayitaagamane 'pi bhaavinii.m sthitimaalokya vikalpasa.mbh.rtai.h|

vidadhe pulakaadibhistanau sak.rdabhyaasa ivaa~ncitabhruva.h||34||

%p.314

vyajaniik.rtapadminiidalaskhalitairduuramivaanilairvapu.h|

samupodvalito m.rgiid.r"sa.h savi"se.sa.m madanaanalo 'dahat||35||

lulitaalakavallariikataa.m dadhataa paa.nitale ni.sedu.saa|

aparaakhyadanaalapantyapi smarasa.mtaapada"saa.m mukhendunaa||36||

"sa"sabh.rnma.nihaaraya.s.tayo na "samaayotpalacak.su.so 'bhavan|

smarasa.mjvara"so.sitocchalacchavivi.syanditavaaribindava.h||37||

virahe m.rga"saavacak.su.saamayugaantapralaye vij.rmbhite|

navapa"nkajakomala.m yayaavahimaapaatavivar.nataa.m vapu.h||38||

dayite cirayatyanukramaadviyadaaskandati candrama.n.dale|

bh.r"samutkalikaakulaa muhurmumuhurmuu.dhamanorathaa.h striya.h||39||

jagraaha nuunamatu.saaramariicibimba-

madhyaprave"sanapunaruktiva"sotthamau.s.nyam|

yadviprayuktataru.niijanadehadaaha-

mindu.h sp.r"sankara"sikhaavalibhi""scakaara||40||

aa"scaryametadasama.m makarandabindu-

sa.mdohavar.sibhirapi prasavaatmakairyat|

vaamabhruvaa.m virahaviplutacetanaanaa.m

sa.m"so.syate tanuraho vi"sikhai.h patadbhi.h||41||

digdhaa ivodadhivilo.danavibhramottha-

lak.smacchalocchalitahaalahalaccha.taabhi.h|

muurchaa.m vyadhu.h "sa"sabh.rta.h kira.naa.h sudhaambu-

vi.syandino 'pi virahaaturasundarii.naam||42||

n.r.s.ti.m navaa.m rasamayii.m vikiratyamanda-

maata"nkadaayini "sa"saa"nkaghane ghanorvaa.h|

%p.315

sthuulaa"srubinduka.namauktipa"nktiraavi-

raasiinniraayatavilocana"suktigarbhaat||43||

anyaad.rgapyaparathaiva janasya nuuna.m bhaavasthitirbhavati
viplutacittav.rtte.h|

nakta.mkarasya kira.naa.h sudhayaa yadaardraa.h

preyoviyogavidhuraastaru.niiradhaak.su.h||44||

vik.siptavellahalabaahulataa.h karaabja-

raktaa"nguliidalamariicimadhuccha.taabhi.h|

taa.h sa.mvibhaagamiva pa"nkajasa.mstarasya

sa.mtaapa"su.skamakarandaka.nasya cakru.h||45||

ni.h"svaasamaarutaparaahatapu.n.dariika-

parya"nkapi"ngalaparaagaka.naapade"saat|

reje viyoga"sikhibhiitipalaayamaana-

gauraatmadehaparamaa.nuga.neva kaacit||46||

srastaa bhujaabja"sayanaanma.niku.t.timastha-

raktaaravindamukhalagnanakhaa.m"sulekhaa|

udgriivaha.msa"si"sucu~ncuvik.r.syamaa.na-

suutraa m.r.naalakalikeva tanorabhaasiit||47||

tanvyaa.h "sa"saa"nka"sakala.m pratibimbita.m sa-

dacche kapolaphalake vidadhaara lak.smiim|

cetonimagnani"sitasmarabaa.na"salya-

ni.skar.sa.naanihitaka"nkamukhaayamaanam||48||

"sayyiik.rtaikakarapa"nkajasa.mni.sa.n.na-

maccha.m kapolaphalaka.m vidadhaara kaacit|

%p.316

sa.mdhuk.sitasmarak.r"saanu"sikhaa"satasya

roddhu.m ru.seva "sa"sina.h pratimaavakaa"sam||49||

ittha.m visa.msthulada"saa.h sud.r"so babhuuvu-

rinduudayalollasitaratnanidhau prado.se|

ujj.rmbhamaa.narama.naprathamaanuraaga-

maanapravaasavidhurasthitivipralambhaa.h||50||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye virahavar.nano naama caturvi.m"sa.h
sarga.h|

pa~ncavi.m"sa sarga.h|

ittha.m "sa"saa"nkaatapadar"sanena vij.rmbhamaa.naa.m surasundarii.naam|

sasa.mbhrama.m kaa"scana taamavasthaamabhyetya duutya.h suh.rdaa.m
vivabru.h||1||

dh.rtaaravindacchadasaukumaarye haste ca pu.spaastara.ne ca tasyaa.h|

vipaa.n.duratva.m dadhatii nitaanta.m kapolabhitti"sca tanu"sca
tasthau||2||

saugandhyak.r.s.tai.h "svasitaanilaanaa.m
taduu.smadaahaahitagaa.dhakhedai.h|

pipaasyamaanaa madhupairbhramadbhi.h patanti tasyaa
nayanaambudhaaraa.h||3||

candrodayaarambhavij.rmbhitena vyadhaayi tasyaa makaradhvajena|

velaata.torvyaa iva netra"suktimuktaa"srubindusphu.tamauktikatvam||4||

do.hkandaliinirjitasaukumaarya.m m.r.naalamasyaa nihita.m sakhiibhi.h|

karoti daaha.m savi"se.sameva tanmatsare.neva "sariiraya.s.te.h||5||

%p.317

aabibhratii candanapa"nkalekhaa.m lalaa.tabhitti.h "sriyameti tanvyaa.h|

aavirbhavaccandrakaleva dugdhasindhuurmilekhaa virahaatipaa.n.do.h||6||

kucadvaya.m sa.mprati saa bibharti "svaasaagataalipratibimbagarbham|

u.s.no.s.nabaa.spaambuka.naprataanaplo.se.na "saaratvamiva prayaatam||7||

sa.mpratyasau mu~ncati baa.navar.samaabaddhakopeva manobhave 'pi|

prajaagare.naaru.nite bibharti vilocane padmapalaa"sadiirghe||8||

anekasa.mkalpavikalpagaa.dhaa.m da"saa.m vahantyaa virahe tvameva|

svapne 'pi jaagraccarite ca tasyaa.h sukhasya du.hkhasa na hetureka.h||9||

viyujyataasau bhavataa ca yasmink.sa.ne sakheda.m viva"saa sakhii me|

sa dagdhabimba.h smarabandhureko didhak.surenaamudiyaaya candra.h||10||

tvayaa viluptaavasaro nataa"ngyaa.h "sarai.h "sariira.m k.r"sataa.m
nayadbhi.h|

bhinatti tasyaa ni"sitairana"nga.h k.satistu me cetasi gaa.dhagurvii||11||

vini.spatanta.h "salabhaa.h pradiipa"sikhaamivaabhyujjvalacaarukaantim|

akampayandagdhada"saa"srayaa.m taa.m smare.sava.h
sa.mbh.rtapak.sma"sobhaa.h||12||

antarviyogajvalano.smataapapariiyamaa.nairiva jaatat.r.s.nai.h|

nipiiyate mugdhad.r"so 'dharaagraraso 'dhunaa
ni.h"svasitaprabandhai.h||13||

ni"saasu vinyastamariicida.n.dam.r.naalanaalena "sariiraya.s.tau|

tu.saarabhaasaapi nipiiyamaanalaava.nyatoyeva vibhaavyate 'sau||14||

%p.318

laava.nyalak.smyaa ma.nipaarihaarya.m ruupaam.rtaa.m"so.h parive.sacakram|

na bhaati saakalpaka"salyaviddhaa m.r.naalavalliivalaya.m vahantii||15||

kutuuhaleneva kucadvayasya madhye 'vakaa"saadhigamaaya tanvii|

sakhiikaranyastam.r.naalanaalasuutrai.h pariita.m h.rdaya.m bibharti||16||

ruupa.m vahantii harati sma yuunaa.m yaa cittav.rtti.m
"subhalak.sa.naa.dhyaa|

avaimi ttpaadatalasthameva jha.saa"nkamaavi.sk.rtacaaru"sobham||17||

na ni.s.thuratva.m h.rdaya.m viyoge na saukumaarya.m ca bibharti tasyaa.h|

vibhidyamaana.m smaramaarga.nairyanna daar.dhyamaapnoti na "siiryate
vaa||18||

ni"saagame mandiraratnabhitticchaayaagatenaardratayaa sakhii me|

anaamayapra"snavidhitsasyeva ni.sevyate 'sau "si"siratvi.saaraat||19||

upo.dharaagai.h pratibaddhakhedamaalokamaarga.m dayita.m nayadbhi.h|

g.rhiitacittai.h kriyate k.r"saa"ngyaa.h
sakhiijanasyaanuk.rtirvikalpa.h||20||

sthuulaa"srudhaaraapatanaanubandhapram.r.s.tisa.mjaatabhayeva tanvyaa.h|

ga.n.daarpite sa.mprati paa.nipadme na bhaati lagnaagurupattravallii||21||

viduuyate saa nipataddvirephakalmaa.sitaabhirnavama~njariibhi.h|

smare.subhirdhuurja.tilocanaagni"sikhaavadagdhaabhirivek.sitaabhi.h||22||

sa.mdhuk.sa.naayeva jha.saavacuulanaa.di.mdhamenograviyogavahne.h|

nyastaa.m "sariire bisada.n.dakha.n.danaa.dii.m natabhruu.h saralaa.m
bibharti||23||

tvadviprayogaanaladaahatapte mlaaniik.rtaambhoruhi.niipalaa"se|

acchinnapaataa.h kucakumbhap.r.s.the tasyaa"schamitya"sruka.naa.h
patanti||24||

%p.319

kro.dena saa ketu"sikhaagralagnamivaanuraagaanmakara.m smarasya|

ni"saasu lak.smodvahataa tu.saaramariicinaa dagdha"sariiraya.s.ti.h||25||

lalaa.tapa.t.taambaracandralekhaa.m laava.nyaratnaakaraphenaraajim|

lalaa.tikaa.m candanapa"nkadigdhaa.m ka.mdarpaliilaakadalii.m
bibharti||26|| (yugalakam)

sacandanaastaddh.rdaye sakhiibhirmuhurvyadhiiyanta "samaaya hastaa.h|

vinirgalatsvacchanakhaa.m"sutoyadhaaraapra.naaliisaralaa"nguliikaa.h||27||

ni"saasu tasyaa.h pratibimbamindoralak.syata k.saamakapolabhaage|

lak.smodvahattacchayaniik.rtaikahastaa"nguli"syaamaki.naayamaanam||28||

sa.mtaapyamaanaa virahaanalena "sa"saa"nkalekhaaruciraa sakhiinaam|
tasyaastanu.h svedajalacchalena viliiyamaaneva tanoti khedam||29||

vibhaavyate mauktikahaaraya.s.tyaa viyogavahne.h pra"samaaya subhruu.h|

nijaprabhaacandanavaarivar.sai.h sakhyeva sa.msiktak.r"saa"ngalekhaa||30||

vinidraniilotpalapu.n.dariikam.r.naalavalliivalayaanvitaa.m saa|

dhatte da"saama"srujalaavakiir.naamudyaanavaapiimiva manmathasya||31||

vikalpajaalaakulita.m tadiiya.m ceta.h paribhraamyati nirvyavastham|

vini.spatanmanmathamaarga.naughapatattravaatairiva nudyamaanam||32||

dh.rto.smabhi.h "svaasasamiirapaatairnirdagdhamevo.s.thadala.m tayaadya|

na dahyate yaavadala.m "sariiramupaihi taa.m taavadapaasya maanam||33||

vi.dambitaapuurvavinidrapadmavicumbanaalagnam.rgaa"nkabimbam|

na bhaati cintaahita"suunyad.r.s.ti karaaravinde vadana.m tadiiyam||34||

m.r.naalinii candanapa"nkadigdhalalaa.tikaa ketaka"sobhivaktraa|

prasannalaava.nyajalaa vipaa.n.dupayodharaa "sriiriva "saaradii saa||35||

%p.320

bimbaayamaanaadhararaagalak.smiikadarthanaakhedabhayaadivaacchaam|

a"sru"sruti.m jarjarataa.m nayadbhi.h
"svaasaanilairdattakucaagrakampaa||36||

vigarhyamaa.naatanuviprayogak.r"saanusa.mtaapada"seva duuram|

rutena bh.r"ngai.h
k.rta"so.sapu.spa"sayyaamadhusyandaviv.rddhakhedai.h||37||

bibharti bimbaagatacandrabimbasa.mspar"sa"siitaartatayeva naktam|

ga.n.dasthaliimutpulakaamanekaka.mdarpasa.mkalpava"saannatabhruu.h||38||
(cakkalakam)

muurchaanubandha"svasitapralaapaprajaagarotkampavij.rmbha.naani|

phalaanyavaaptaani tayaa sukhaarthamaatmaarpa.na.m tvayyapi naama
k.rtvaa||39||

vyartho haaro m.r.naalai"scitamapi "sayana.m dhikkamambhoruhairvaa

karpuura.m duura eva k.sipata hima"silaa"sarkaraabhi.h kimaabhi.h|

mithyaa maivaatikheda.m bhajata gurutara.h ko 'pi jdaahajvaro 'syaa

ityanyonya.m tadaalya.h subhaga parigadantya"srupuuraplutaak.sya.h||40||

tadehi yaavanna bhajatyavaacyaa.m da"saa.m sakhii me tava viprayogaat|

sa.mcaarikaayaa vacaseti duuramutsaahita.h satvarametya ka"scit||41||

upaayamaanaa.m "si"siropacaaravyagraatmanaa tatra sakhiijanena|

niketanaanta.h kadaliig.rhasya garbhe ni.sa.n.naa.m dayitaamapa"syat||42||

"sayyiik.rta.m ga.n.datalasya baa.spadhaaraa~njana"syaamalita.m karaagram|

j.rmbhaapidhaane vadanasya datta.m "svaasairiva
plu.s.tamupaadadhaanaam||43||

kucadvayenaamalamauktikaa.m"suplutaa.m vahantiimadhikonnatena|

antarviyogaanalatiivrataapaviliiyamaanaamiva haaraya.s.tim||44||

%p.321

"sariik.rtairebhirananyajanmaa bhinatti cetaa.msi viyoginiinaam|

itiiva pu.spaa.nyupakaarabhuumau sa.m"so.sayantii.m
"svasito.s.navaatai.h||45||

dhautaa~njanaira"sruka.nai.h
patadbhiraalak.syamaa.naak.sarapa"nkti"sobhai.h|

ana"ngasa.dme"savidhitsayeva kalmaa.sayantii.m "svasito.s.navaatai.h||46||

candrodayenaahitav.rddhiyogaa.m vikiir.namuktaaphalacuur.naraa"sim|

velaamivaakrantanavapravaalaa.m da"saa.m vahantii.m makaradhvajasya||47||

anta.h patanmanmathapu.spabaa.napak.saanileneva k.rtaabhiv.rddhiin|

vikampitottu"ngapayodharaagraanni.h"svaasada.n.daanmuhuruts.rjantiim||49||

atyu.s.nabaa.spaambuka.naprataanavidaahabhiityeva vikampamaanam|

bimbaadhara.m ni.h"svasitaanubandhanitaantapaariplavamudvahantiim||49||

atyu.s.nabaa.spaambuka.naprataanavidaahabhiityeva vikampamaanam|

bimbaadhara.m ni.h"svasitaanubandhanitaantapaariplavamudvahantiim||50||

muktaaphalatva.m nijakar.na"suktipaatena baa.spaambuka.nairivaaptai.h|

saliilamuttaanitavaktracandraa.m site 'bjamaalaa"sayane ni.sa.n.naam||51||

sugandhini.h"svaasarasena liina.m taduu.smadaahe 'pi puro bhramantam|

vini.spatadbhirda"sanaa.m"sutoyairnirvaapayantiimiva bh.r"ngayuutham||52||

sakhiirlataapa"nkajajaala"sayyaavidhuutadhuuliikapilai.h sade"se|

ni.h"svaasavaatairh.rdayasthagaa.dharaagopaliptairiva dhuunayantiim||53||

stanastrajaa saardhamavaapta"so.saa.m saaka.m galantii.m
nayanaambupuurai.h|

dagdhaa.m sahaaliijanacittav.rttyaa viyogasa.mtaapada"saanubandhai.h||54||

subhruulataa.sa.tpadamaalayau.s.thadalaabhiraamaa.m "sriyamudvahantyaa|

avaaptavaktraa"srayayaaravindakaantyaa pratii.sa.m vijitendubimbaam||55||

%p.322

payodharaagrapratiphaalaliilaasamucchvasaccandanacuur.nadigdhai.h|

atyu.s.nadiirghe.h
"svasitaanubandhairutk.sepanirhaasakadarthitaasyaam||56||

maa smodgamanni.h"svasitena saardha.m viyogadu.hkhaadasavo 'bhitaptaa.h|

itiiva sa.mcintayataa"su baa.spastambhena sa.mrabhya
niruddhaka.n.thaam||57||

samudvahantii.m k.r"sataatinimnaga.n.dasthaliighuur.nanamandavegaan|

aavegasa.mphullapu.tagranaasaamaargaagataa.mllocanavaaribindun||58||

cintaanubaddhasphu.ta"suunyad.r.s.ti karaarpitak.saamakapolabhaagam|

mukha.m dadhaanaa.m viniku~ncitabhruulekhaapari.svaktalalaa.talekham||59||

naasaapathenopagataa.m nirug.namuktaaphalak.sodaparaaga"siitaam|

antarviyogaanalataapat.r.s.naava"saadivaa"srusrutimaapibantiim||60||

upek.sitaa.m vibhrama.sa.tpadaughai.h
paryastadorda.n.dam.r.naalada.n.daam|

smaradvipasyaambujiniimivaatini"saatananaaraacavi.saa.nabhagnaam||61||
(kulakam)

sa.mbhramya ka.n.takitagaatralataa saliila-

maavedyamaanadayitaagamanaa katha.mcit|

aanandabaa.spajalabinduguruuk.rtaagra-

pak.smodamiimiladatho nayanadvaya.m saa||62||

"svaasaanilo.smagurudaahavidhuusarasya

nirvaapa.na.m spadi kartumivaadharasya|

"siitaanmumoca muhura"sruka.naanvilambi-

paataanasau ku.tilapak.sma"sikhaagralagnaan||63||

tasyaastadaa ruciracandanavaaripa"nka-

carcaak.rtaamiva vidhuusarataa.m pramaa.s.tum|

%p.323

svedaambhasi plutisamunnamitaprahar.sa-

romaa~ncaraajini mamajja "sariiraya.s.ti.h||64||

ki.m kaaryamatra bhavataa dayitaagame 'pi

sa.mtaapa"so.sitarasena "sariiraya.s.tau|

tanvyaa itiiva ghanacandanapa"nkalepo

romaa~ncaraajibhiranudyata nirgataabhi.h||65||

preyasyupeyu.si sasa.mbhramama"sruvaari

yaccak.su.so.h parimamaarja sukhotsukaasau|

vispa.s.tameva punara~njanapa"nkadigdha-

paryantataa ruditamaaha tayo.h sma tasyaa.h||66||

romaa~ncabhinnavacandanapa"nkacarca.m

bhra"syanm.r.naala"sakala.m vicalajjalaardram|

visrastahaaramupajagmu.si saa priye 'tha

saardha.m mumoca da"sayaambujapattra"sayyaam||67||

vicchidyamaanavirahaanalataapa"su.ska-

suutraa tadaa dayitaagaa.dhaniguuhanena|

muktaaphalaanyamalahaaralataa mumoca

dharmodabindupa.talaani tanu"sca tanvyaa.h||68||

madhyasya taanavabh.rto dayitaadalabdha-

spar"satvamunnativa"saadvata maavayorbhuut|

cakriik.rtau tadupaguuhava"saaditiiva

tanvyaa.h stanau sapadi vaamanataamadhattaam||69||

romaa~ncapiinatanutaa.m dadhato.h krame.na

sa.mpraaptayostaru.nayoratha kaataratvam|

%p.324

aali"nganena cirasa.mbh.rtaviprayoga-

taptaakhilaa"ngagha.tanaa sud.r.dhaa babhuuva||70||

ittha.m duutiimadhuravacanaakar.nanaadaagataanaa.m

"slaaghya.h kaalo vipulapulakaala.mk.rti.h ko 'pyapuurva.h|

yuunaamaasiidatanuvirahopaplavaklaantakaantaa-

gaa.dhaa"sle.sa"slathabharamalattaararatnaa"nkahaara.h||71||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye duutiisa.mkalpo naama pa~ncavi.m"sa.h
sarga.h|

%p.358

a.s.taavi.m"sa.h sarga.h|

atha tapanabhayaanni"saa"nganayaa.h "sa"sadharama.n.daladarpa.ne
'stasaanau|

u.sasi nipatite navo.dupa"nktitsaruma.ni"s.r"nkhalayaanyato vi"sa"sre||1||

abhimatajanabhaaviviprayogajvaravidhuraa vidadhe yadaaravai.h strii|

ak.rta h.rdaya"suunyataanuruupa.m tadavasitak.sa.nadaahato
m.rda"nga.h||2||

dayitatamabhujopadhaanaliilaasukhavini.sa.n.natanurnisargamugdhaa|

na khalu kila vibhaavarii gateti k.sa.navinimiilitad.r.s.tireva
tasthau||3||

sapadi vigalitaprabhenduvaktraa "sithilagati.h smara"sa"nginaa.m
triyaamaa|

tanutimiraniruddhataaraka"sriiratha rataye na babhuuva yaatayaamaa||4||

alamativalanena dehaya.s.te.h sutanu tanustava bha"ngameti madhya.h|

iti kalara.nitena kambupa"nkti.h sad.r"samivaabhidadhe
vij.rmbhamaa.naam||5||

%p.359

d.r.dhataraparirambhavibhrame.na priyah.rdaye h.rdaya.m tadaa natabhruu.h|

drutataramiva bhaaviviprayogak.satadh.rti sa.mgamayaa.mcakaara kaacit||6||

babhuratanud.r"saa.m tathaa na puurva.m satilakapattralataa.h
kapolabhaagaa.h|

pratiyuvativiruuk.sakaak.sid.r.s.taa.h priyadar"sanaa"nkabh.rto yathaa
prabhaate||7||

udayagirita.te tirohitasya sphu.tamiva maatuma"se.sama.n.dalamuurdhvam|

viratitatamasa.h karaa.h "sitaa.msordrutamudahaasata
haasitaaravindaa.h||8||

adhigamanatala.m parisphurantii kapi"sitakau"sikadi"nmukhaa babhaase|

dinakararathabandhataantabhogi"svasitak.r"saanu"sikhaaliiva sa.mdhyaa||9||

udaya"sikhari"s.r"ngamu.s.nara"smi.h pracurataraa vidhutaapadastadaaniim|

sarabhasamabhajanni"saava"saane sapadi di"sastadabhii.sava"sca
diirghaa.h||10||

dadhati d.r.dhatama.m tamaa.msi maa.msiimalanamaliimasabhaa.msi
maa.msalatvam|

u.sasi cakarire vibhaakarasya pralayavibhaavasubhaasurai.h
karaagrai.h||11||

pratikakubhamadhogalanti sa.mdhyaakapi"sitabhaa.msi kulaani taarakaa.naam|

vidadhati bhuvanaaravindako.sacyutamadhu"siikarabinduv.rndaliilaam||12||

divasagajapaterm.rgaa"nkalekhaadhavalam.r.naalasanaathapu.skarasya|

"sriyamabhimukhamaapa ciinapi.s.taprakarakaraalaraja"scha.teva
sa.mdhyaa||13||

gaganamakuruta prabhaabhirudyannava"savalannayanaabhiru.s.nara"smi.h|

u.sasi dad.r"sire ca kaaminiibhi.h sarasavivartitaka.mdhara.m
yuvaana.h||14||

%p.360

pratidi"samu.duratnaraa"sayo 'tha stimitatamobhiduratvi.sa.h pra.ne"su.h|
dinakarakira.nai.h samunmi.sadbhi.h sapadi
kuvaika.tikairivaanuviddhaa.h||15||

sphuritabahulasaa.mdhyaraagavahnau satimiradhuuma"sikhe 'mbaraambarii.se|

u.sasi viralabh.rjyamaanalaajaa"sriyamu.dusa.mhataya.h k.sa.na.m
vitenu.h||16||

madavigalitalajjayaa yuvatyaa dayitah.rtaambarayaasmi na vyapaasta.h|

iti pavanavighuur.nita.h prabhaate pramadava"saadiva n.rtyati sma
diipa.h||17||

sphuradamalaruci.h prabhaatavelaa di"si di"si sa.mdadhatii
prabodhaj.rmbhaam|

prasaradatanusaurabhaabhiraamaa "sriyamamalaamaravindiniiva dadhre||18||

di"si di"si makarandapaanalobhaadrutamupari bhramarai.h paribhramadbhi.h|

pyadhi.sata kumudaani bhaanaviiya.m karaparimar"samivaabhito
niroddhum||19||

adhi"si.sayi.samaa.napyadhatta bhramarakula.m nalinii.m tathaitya duuraat|
k.sa.nasamayamalapsyataavakaa"sa.m taru.niruco na yathaa"su taa.m
vibhettum||20||

dalitakamalaku.dmalaabhiraamasphu.tatarasaurabhavaasito nabhasvaan|

salilamabhisaransaroruhi.nyaa h.rdayamivotkalikaakul.m cakaara||21||

vyarucadatha sarojinii manoj~nasthiticaturabhramaraa saha.msapak.saa|

sphuritavi"sada"sobhinaalapadmaa sattamasa.myutahastasa.mhati"srii.h||22||

%p.361

tara.nikira.nada.n.dagha.t.tanaabhirvigha.titasa.mtamasatvaco 'mbarasya|

sphuradaru.nakaraatapacchalena k.satajamiva pratibaddhamaaviraasiit||23||

daduru.sasi vinidrapu.n.dariikaprakaraparagapi"sa"ngitaantarik.saa.h|
avirataramardataantakaantaakucakarajak.satinirv.rt.m samiiraa.h||24||

dinakarakaraghaatataa.dita.m sadrajanijalaa"sruparipluta.m tadaaniim|

kumudanayanamaa"su kairavi.nyaa.h prabalarujeva k.rtavyatha.m
nyamiilat||25||

udayati haridi"nmukhaaru.naambha.h sarasavi"se.sakabinduma.n.daler 'ke|

stimitatamatamaalakha.n.daniilairatamitamaamabhitaistamiitamobhi.h||26||

kramavigha.tita"saarvaraandhakaarasphu.tatarakuu.tavi"sa"nka.ta.m
tadaaniim|
di"sidi"si dad.r"se
'mburaa"simadhyaattvaritamivottaradadricakravaalam||27||

anuk.rtabhujagendrabhoga"sayyaasukhavini.sa.n.namuraarinaabhicakram|

"sriyamu.sasi sara.h sadarpasarpanmadhukarakampitapu.n.dariikamaapat||28||

dinakarakira.napravaalavalliivalayabh.rta.h shurito.dupaatta"sobhaat|

bhuvanapulinasiimni bhaasura"sriirdivasama.ni.h prasasaara
kaalasindho.h||29||

kumudamu.sasi sa.mkucatsakheda.h kamalamaho vikasatprah.r.s.tacetaa.h|

ubhyaravisa.msthulo rasaayurmadhuramadhusrutinirbhara.m lileha||30||

udayagiri"sikhaagavaak.sabhuumau bhuvanavilokanakautukaavasaktam|

mukhamiva divasa"sriyo vireje dh.rtanavaku"nkumalepamarkabimbam||31||

%p.362

atha
vi"sadahimaa.m"sura"smibhinnasphu.tadalasa.mdhivimuktabaddhabh.r"ngam|
u.sasi kumudakaananaayamaana.m kamalavana.m bibharaa.m cakaara
lak.smiim||32||

mrdumarudavadhuutapak.smapaaliibharavigalanmakarandapa"nkile.su|
madhumadaviva"sai.h ku"se"sayanaa.m dala"sikhare.su
"siliimukhai"scakha~nje||33||

pravigha.titadalaarari prabhaate mukhara"siliimukhama"nkhacakravaalam|

na kamalapu.tabhedana.m na cakre divasakara.h sthitidhaama caaru
lak.smyaa.h||34||

sphu.tamadhigatasa.mbhramaa bhavantya.h "sa"sini
lilambi.samaa.nadhuumrabimbe|

u.sasi m.rdusamiiragha.tyamaanaa vi"sadamavepi.sataa"su
kairavi.nya.h||35||

vikasitamavalokya pu.n.dariika.m viracitasa.mhati sa.mmadena taavat|

madhuramadhupipaasayaa patadbhirbhramarakulairdudhuve
patatrapa"nkti.h||36||

tadanilarayakampikesaraagraskhalitaraja.hsthagitek.sa.naa na yaavat|

dad.r"surapi sade"savarti tatte "slathayati
kaataratepsitaarthsiddhim|||37|| (yugmam)

kamalamukulapa~njarodare.su pratihatiro.savidhuutakesaraa.naam|

pratidi"samudaj.rmbhata pra.naado madhukarakesari.naa.m
vinidritaanaam||38||

k.sititala"sayanotthitasya pa"nkaplavamalina.m kara.tasthala.m kare.no.h|

madhukaranikaro jahaavasaadhuvyatikarato nahi ki.mcidasti sevyam||

%p.363

navayavayavasaanavaaptikhedaatkhura"sikharai.h khuradhaara.niirlikhanta.h|

jahuratha parivardhakopaniita.m vika.taka.da"ngaramaa"su
ghaasama"saa.h||40||

drutataramavatiirya vaasaya.s.terbhujagabhuja.h pratimaagatai.h
"sikha.n.dai.h|

vividhama.nimayiirivaa"su
cakrurn.rpatig.rhaa"nganaratnaku.t.timaurvii.h||41||

aviramadanunaasikaabhiraamasphu.tatarataaviraavaku~ncitaa"nghri.h|

avirati viruraava taamracuu.da.h
sphuritanatonnataka.n.thaka.mdharaagra.h||42||

ravikaraparimar"sabaddhanidra.m tadudarasa.mka.tayantritaa dvirephaa.h|

vigha.titadalasa.mpu.ta.m tathai.surbharacalitaa
nijavigrahapra.nodai.h||43||

kumudamapi yathaa k.sa.na.m vinidra.m sapadi tadutplavanaanukuulamaasiit|

nanu vipadi vi.saadadurgataanaa.m kimiva hi dustaramasti
sa.mhataanaam||44|| (yugalakam)

drutamayamavamocayatyapaasya cchadapa.talodarayantra.naa.m ravirva.h|

iti kalara.nitairivaambujaanaamupari caranmadhupaanuvaaca bh.r"nga.h||45||

dalitsakala"saarvaraandhakaara.h k.rtaparabhaagagu.na.m saroruhi.nyaa.h|

kamalamanayadunmukhatvamarka.h sphu.tadalama.n.dalasacchriyaa"su
diiptyaa||46||

di"si di"si vihagaastanuu.h samantaadanalasapak.satayopaciiyamaanaa.h|

u.sasi jigami.saakulaastadaanii.m dayitaviyogada"saa vadhuu"sca
dehu.h||47||

%p.364

k.sapitataru.nakha~njariika.n.thasphu.tatarabindumaliimasaandhakaara.h|

"sriyamabh.rtataraa.m
sahasrara"smistribhuvanma.n.dalapu.n.dariikabimba.h||48||

"sa"sadharama.nisaalabha~njikaabhirbhavanavi.ta"nka.ta"nkitaabhi.h|

dinakarakira.naahataabhirindau vinipatite "su"su.se "suceva sadya.h||49||

ak.rta kumudiniivikaasamaaraadahatatamaskamamiilitaaravindam|

nabhasi vigalitaprabha.m himaa.m"so.h payasi ca
bimbamabhinnaruupamaasiit||50||

sphu.tadalama.ni"suktigarbapiitasphuradaru.naatapa"siidhu"siikaraugha.h|

madaviva"sa iva prabhaatavaatavyatikarata.h kamalaakara"scakampe||51||

tvaritamadhisarojini vrajantii madhupatati.h kumudaakaraaccakaa"se|

divasakarabhayaatpalaayamaanaa timirapariplavadhuusareva raatri.h||52||

vika.tabhujaga"s.r"nkhalaavanaddha.m sapadi
rathaplavamaryamaadhiruu.dha.h|

grahama.ninicaya.m jigh.rk.suraapa sphu.ta iva
potava.ni"nnabha.hsamudram||53||

"sakunibhiradhi"si"sriye vanorvii sphu.tamadanaanaladaahataapayogaam|

sthitimupadadhatii manorathai"sca trida"savadhuujanato.sasi
vrajantii||54||

upagatamaparatra vaasateyii.m drutamapavaahya puna.h prabhaatakaale|

krudha iva ravimak.samek.situ.m dyauravanatamindumukha.m cira.m
babhaara||55||

%p.365

dinakaramudita.m niriik.sya candra.h
sphuritatada.m"su"sikhaavamar"sabhiitaam|

sphu.tahari.nanibhena raatrima"nke dadhadiva sa.mbhramato
'sta"sailamabhyait||56||

tribhuvanavipine ka.thorabhaasvatkira.naku.thaaranuipaataluunamuurte.h|

sphu.tamalamadhupo ni"saalataayaa rajanikarastabaka.h krame.na
mamlau||57||

dayitatamamamu.m vidhuuya tejo dinakara maa paribhuurni"saakara.m me|

iti viracitaku"nmalaa~njali"sriistamati"suceva kumudvatii yayaace||58||

madhukarapa.talii.m madhusp.rhaandhaamupari ku"se"sayinii paribhramantiim|

aracayadu.sasi priyasya bhaano.h kuvalayavandanamaalikaamivaaraat||59||

vi"sadamadhurasaara.naanubandhakva.nadalisa.mhativallakiininaadai.h|

janitasukhamiva k.sapaavasaane kumudavana.m pratipannanidramaasiit||60||

sarasijamukulasya paar"svabhuumermadhukarapa"nktirupaattamadhyabhaagaa|

haritama.nisamudrakasya k.r.s.naa "sriyamabh.rta praka.teva
saa.mdhiraaji.h||61||

adhini"samavanerapuurayadyaankapi"sitadigvalaya.m tamo 'vakaa"saan|

na tapanarucibhi.h pupuurire te bata malinasya hi bhuuyasii
vibhuuti.h||62||

k.apitarajaniraagato 'paratra praka.titaraaga na lajjase karairmaam|

sp.r"sasi yadadhunaa jahiihi kasya tvamiti dinaatyayakha.n.danaa.m
smarantii||63||

viralavi.samapattrasa.msthamabja.m caladali pallavahastacaaru k.rtvaa|

bhramaravirutibhirjagaada ser.syaa tapanamitiiva sarojinii
saro.sam||64||(yugalakam)

%p.366

"saradiva divasaavataaraliilaa sakalamakaa"satayaa "sriyaanvitaasau|

k.satatimiramalaa ninaaya duura.m sarita ivaa"su di"sa.h
prasaadalak.smiim||65||

prak.rti"sucitayaa paraavamar"sa.m sapadi viso.dhumivaak.samaabhiraaraat|

sp.r"sati dinakare karai.h saraaga.m di"si di"si sa.mkucita.m
kumudvatiibhi.h||66||

aru.nakira.nada.n.dagha.tyamaanasphu.tatimiraughavi.saa ni"saabhuja.mgii|

grahaga.nama.nima.n.ditaa tadaanii.m
vigalitacandramariicika~ncukaasiit||67||

divasaviratikha.n.danaaparaadhasm.rtisaru.so 'mbhasi bimbito 'mbujinyaa.h|

nyapatadanuninii.sayaiva bhaasvaanaru.nadalaa"ngulipaadapadmamuule||68||

nipatati "sa"sima.n.dala.m hahaa ki.m nabhasi na d.r"syata eva
taarakaugha.h|

kumudavanamitiiva garbhabaddhabhramararavairatha paryadevataaraat||69||

sphuradaru.na"sikhaabhiraamayoccairu.sasi vikaasitapadmayaa.m"sumaalii|

trida"sapatipureva s.mdidiipe vi"sadamariicitayaa "sriyollasantyaa||70||

drutakanakasaccha.taabhiraamasphuradaru.naa.m"su"sikhaavarug.namuulai.h|

pratidi"samatha caskhale tamobhirgaganajalaa"saya
kaasaraayamaa.nai.h||71||

grahama.ni"sabala.m nabha.hsamudra.m sapadi
lila"nghayi.surnidaaghara"smi.h|

di"si di"si vicakaara dairghyabhaaja.h plavanarasaadiva
duurama.m"subaahuun||72||

%p.367

divasakarakaraahata.m tadaaniimada"sanapa"nkti k.rtaavabhaasahaasam|

amadhumadak.rtaamadhatta taamratvi.samaravindamukha.m
ku"se"sayinyaa.h||73||

u.sasi ghanataraandhakaarapa"nkavyatikaramaarjananirmala.m karaagrai.h|

ak.rta divasadarpa.na.m trilokyaa.h sapadi
vilokanayogyama.m"sumaalii||74||

kumudavanamala.m vyayoji lak.smyaa mudamajahaadatikhedavaanuluuka.h|

pralayamupajagaama taarakaugha.h sapadi vidhau vidhuratvamabhyupete||75||

sphuradaru.napalaa"sataalu bibhrannavaghanasaurabhataamupo.dhanidram|

kamalamukhamaj.rmbhataabhiraama.m
sphu.tatarakesaradantamambujinyaa.h||76||

gurukalaharataalasacchriyoccai.h k.rtamakarandarasasp.rhaa nalinyaa|

di"si di"si gurun.rttaliilayeva bhramaragha.taakulitaa
mithastadaasiit||77||

madhulihi makarandapaanalobhaadvikasitataamradalaagrabhaagalagne|

dinak.rti kamalek.sa.na.m nalinyaa racitaka.taak.samivodvavaaha
lak.smiim||78||

k.sayasamayasamiira.naabhighaatak.subhitamivaatha mahaasamudramadhyam|

abhavadu.sasi jihbhyamaanakaanti sphu.tataralak.smamala.m
m.rgaa"nkabimbam||79||

udaya"sikhari"s.r"ngavedikaayaa.m navarudhiraaru.nakaanti bhaanubimbam|

anuk.rtadivasaprave"salak.smiiprasavavi"sa"nka.tagarbha"sayyaamaasiit||80||

navavinihitaciinapi.s.tacarcaacchuritavi"se.sakabindubhaanubimbam|

mukhamabh.rta tirask.rtendukaanti sphuradaravindavilocana.m
dina"srii.h||81||

%p.368

u.sasi vigalitaandhakaarapa"nkaplava"sabala.m dhanavartma duuramaasiit|

madhuratara.nitaapayogataara.m kamalavane madhupaayinaa.m ca
pa"nkti.h||82||

avirala"sikhigarbhabhaanaviiyasphuritamariicivitaanadhaavyamaanam|

dinamabhajata sarvato 'gni"sauca.m vasanamiva krama"so
'tinirmalatvam||83||

di"si di"si divase"svarasya paadyasthitimiva pa"nkaminii rasena ditsu.h|

navakisalayapaa.talaanvireje kamalakaraagrapu.taanprasaarayantii||84||

uditavati divaakare 'sta"sailadviradapati.h kumudaccha.taavadaatai.h|

"sriyamatanuta bhuuribhuuticarcaacchurita
ivaam.rtadiidhitermayuukhai.h||85||

guruviraha"sucaa ku"se"sayinyaa"scakita iva k.sa.nadaambubaa.spabinduun|

vipuladalavilocanaantaraalaadu.sasi karairahimaa.m"surunmamaarja||86||

"sriyamabh.rta divaakara.h prabhaate gaja iva bhinnakaraaladhaaturodhaa.h|

sphuradaru.nakaraabhighaatabhagnapracuratamaalasada~ncitaatanu"srii.h||87||

di"si di"si japataa.m navaarkara"smicchura.navipaa.taladantamaalamaasyam|

"sriyamanucitagaa.dhanaagavalliidalak.rtaraagamiva vrate 'pyavaapat||88||

%p.369

udayagirigate sahasrara"smau navakapi"saa divasaavataaralak.smii.h|

sphuritasarasanaalikaabhiraamasthitica.sakaanucakaara
paanago.s.thiim||89||

praka.takuli"sakuntacakrabhaasvatparavalabhiihitamattavaara.naa"nkaa|

di"si di"si dad.r"se ni"saantapa"nkti.h samaravimardabhuva.m
vi.dambayantii||90||

am.rdu mam.rdu.saa ni'saatamastadvyatikarado.samaliimasatvamaaptaa.h|

sphuraaru.narucaa ru.seva duura.m divasakare.na niraasire
da"saa"saa.h||91||

udayagirimathodito vivasvaanvicakari.su.h kira.anirni"saandhakaaram|

sphuradaru.nimabhi.h karairakaar.siiddavadahanairiva
ruddhasarvadikkam||92||

grahapa.talama"se.amuu.su.siibhirdinakaradiidhitibhi.h k.rtaabhighaatam|
timiramapaadantarik.samaargaatkuvalayav.rndamivaabhranirjhari.nyaa.h||93||

k.sitidharatanayeva puuritaa"saa prahatanirargaladundubhipra.naadai.h|

"sriyamabh.rta ni"saavasaanaliilaa navamaharaagamasa.mmada.m
vahantii||94||

vigha.titatimiraughadigvibhaagapraka.tanabhasyabhavanni"saavasaane|

sphu.tadalanamanaa"sca padmakha.n.daa.h sapadi himetaradiidhiti"sca
te.saam||95||

%p.370

di"si di"si ni"si sa.mbh.rta.m
karaagraistimiramanargalamaryamaacakha.n.dat|

k.sa.namapi sahate nahi pragalbhaa.m kvacidahitasya pura.h sthiti.m
mahasvii||96||

sphuradaviralakesaraargalaa"nkapraka.tapalaa"sakavaa.tapadmagehaa.h|

madhupa"sabarasa.mnive"sapallyo di"si di"si "si"sriyire "sriya.m
nalinya.h||97||

dayitamatiru.saa vilokayantya.h sarasavipa.anakhak.sataa"nkitaa"ngam|

abhavadaru.nitaak.s.ni tatra nuuna.m nivasati cittabhuva.h
prataapavahni.h||98||

pramadagalitataarakaa.m"su"saariik.rtarucirodarabaa.spabindubha"ngyaa|

abhisarati rasaardrataa.m vidhitsurdrutamaparaaparanetrama.n.daliiva||99||

vikasanarabhasena h.rtprave'saprasaramivaabigatasay daatumanta.h|

apasaratitaraa.m rasaatibhaarasphu.tataramantharitaapi
pak.smapa"nkti.h||100||

sarabhasamapi taaraka.h katha.mcidvrajati na yaavadapaa"ngavartma
diirgham|

saratisapadi tatprabhaa purastaaccirapi taavadivaak.samaa viso.dhum||101||

iti dayitavilokanaabhilaa.sasphura.nap.rthuubhavadaatmanastaru.nyaa.h|

smara"sarataralaak.rterjaj.rmbhe nayanayugasya saraagavibhramaa
"srii.h||102|| (cakkalakam)

"srutipathaju.si taaratuuryanaade taralad.r"samalasa.m vikaasalak.smiim|

yadukulamiva netrayugmamaapnodanavamak.r.s.navalak.sataabhiraamam||103||

pramadabharabh.rta.h kapolabhaagaatkamalad.r"so
'gurupa"nkapattrabha"nga.h|

vyagaladatanubaa.spapaatabhinno nanu malinasya kuta"scira.m
vyavasthaa||104||

prathamamatanuraagasa.mpada.m taa.m caramamanujjhitapuurvaruupa"sobhaam|

u.sasi rucamavaapya saadhumaitrii.m na khalu taraa.m jah.r.surna
cakravaakaa.h||105||

%p.171

dhavalabisalataa rasena koka.h pravika.taca~ncupu.toddh.rtaa"scakhaada|

krudha iva "sa"sino viyogahetorgaganatalaatpatitaa.h kalaa.h
kaha.mcit||106||

sarasi vika.taca~ncuko.tilagnaa.m sarabhasav.rttirupetya cakravaakyaa.h|

h.rda iva virahavyathaa"salaakaa.m bisakalikaa.m vicakar.sa
cakravaaka.h||107||

ca~ncvagrakha.n.ditamukhaadvicakar.sa suutra-

jaala.m m.r.naala'sakalaatk.sa.nadaapriyasya|

koko niliinamahimaa.m"subhayaattadiiya-

randhrodare.su karacakramiva krudhendo.h||108||

visrastapattrapu.takesarako.tida.s.ta-

paryantabhaagavika.tonnatakar.nikaagraa.h|

ucchvaasabhagnaharitacchavayor 'kara"smi-

jaalairaj.rmbhi.sata pa"nkajako.sada.n.daa.h||109||

dikpadminiiparisaraaspadataamrapaada.h

kurvanvikaasi.su ruci.m naline.su ha.msa.h|

aapiivaro.dupatibimbam.r.naalada.n.da-

kha.n.daaccakar.sa "sanakai.h karasuutrajaalam||110||

aapaatabhiitinamitonnamitaardhadeha-

baddhasthirakramavidhuutapatatrapa"nkti.h|

uccai.h kva.nannavatataara nivaasaya.s.ti-

ko.te.h "sikhii vidhurayanvirahaaturaa.h strii.h||111||

abhyutthitaa "sayanastvarita.m yiyaasu.h

sa.mpii.ditocchvasitaniivinitambabimbam|

%p.372

sa.mpa"syator 'dhavinimiilitad.r.s.ti bhartu-

ra"nke hriyaa kila papaata cakoracak.su.h||112||

"sro.niita.te na ra"sanaa karajak.sataa"nka-

sa.mjatagaa.dharuji caarud.r"saa babandhe|

bhuu.saa paraa guru.ni tatpadapa"nktireva

tasmi.mstu kaa~ncana"silaavika.te tadaasiit||113||

aak.r.sya paa.nikamalena ca kar.napaalii-

mekena vallabhavilokanani'scalaak.sam|

tasthau pura.mdhrirapare.na na labdhasa.mdhi-

rmaa.nikyaku.n.dalamiti pravighuur.nayantii||114||

dvaari sthitaa vinihitaikakavaa.tapa.t.ta-

ruddhaardhavigrahatayaa girikanyakaa"srii.h|

preyaa.msamaik.sata vadhuu.h stimitaikataara-

"saare.na yaantamaparaa natapak.sma.naak.s.naa||115||

stanaparisarabhaage duuramaavartamaanaa.h

"sritatanimani madhye ki.mcideva skhalanta.h|

vavuratanunitambaabhogaruddhaa vadhuunaa.m

nidhuvanarasakhedacchedina.h praah.navaataa.h||116||

vigha.titadalamudraabandhasaugandhikaana-

rnibi.dapu.taku.tiirakro.dakaaraavimuktai.h|

udayagatamanaaviivaaruvadbhirdvirephai-

staru.namaru.naratnacchaayamu.s.naa.m"subimbam||117||

%p.373

pre"nkhatpi"ngaarkadhaamacchura.nakapi"sita"scyotadacchinnanai"sa-

sthulaambho binduv.rndaahita madhuramadhusyandasa.mdehamugdhai.h|

sa.mrambhaarabdhakolaahalamukharamukhai.h pattrarandhraprave"as-

praaptaanandairvirejurmadhukaranikarai.h puuritaa.h
padmakha.n.daa.h||118||

kurvaa.naa ratnadhiinaa.m "sa"sadharapatanopaplaveneva tanvii.m

toyaavasthaa.m krame.na praka.titakakubha.h sa.mbh.rtaambhojahaasaa.h|

tanvanta.h kha.m kharaa.m"sostaru.nataratama.hstomasa.mpi.n.dita.m sa-

tpratyagra.s.thyuutalaak.saarasaruciraruco duuramusraa.h
prasastru.h||119||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakae raajaanaka"sriiratnaakarasya k.rtau
ratnaa"nke haravijaye mahaakaavye pratyuu.savar.nano naamaa.s.taavi.m"sa.h
sarga.h|

ekonatri.m"sa.h sarga.h|

iti sphuratkisalayapaa.talaarci.si sphu.todaye savitari saukha"saayikaa.h|

aviskhalatsulalitabandhayaa giraa gariiyasaa.m
gurumupatasthurii"svaram||1||

vimucyataa.m "sayanatala.m divaakara.h
karotkarairvidalitavidrumaaru.nai.h|

karotyasaavudayamahiibh.rta.h kramaatparisphuransphu.tamiva
padmaraagataam||2||

kramaadimaastava bhavane.su
bhaanumatprabhaahataastadupalasaalabha~njikaa.h|

p.rthuunmi.saddahanaka.notkaracchalaattama"schida.h suvata
ivaaryamaarbhakaan||3||

%p.374

aya.m k.sa.naaddayitatamena bhaanunaa samaagamastava bhavatiiti
"sa.msitum|

sphuratpadastaralitamaupasaanilai.h ku"se"saya.m
nayanamivaambuja"sriya.h||4||

vivasvato vicakaruupa.h k.sapaatama.h
sphu.tajjapaakusumavipaa.talaastvi.sa.h|

vibhaantyamuurnabhasi suvar.nagairikaccha.taa
ivaasitama.nipa.t.taku.t.time||5||

"sritodaye hatatimirotkare janaa dadurd.r"so dinak.rti
baddhasa.mbhramaa.h|

khavartmano mumuci.si "siitaroci.si cyuta.h padaanna bhavati
gauravaaspadam||6||

tatastatiirudayagataaryamaa"smanaamahaskare karanikarai.h sp.r"satyada.h|

pi"sa"ngita.m gaganatala.m vibhaavyate tadutthayaa dahanaruceva
sa.mdhyayaa||7||

dina"sriyo mukhamaru.naaru.naprabhaapi"sa"ngitasphu.taghanamegharaajikam|

viraajati pratinavaku"nkumaccha.taak.rtatvi.sa.m dadhadiva
pattrama~njariim||8||

apaarayantyupahata"siitadiidhitiprabhaamivaahimakaradhaamasa.mpadam|

nimiilitaatanutarataarakaadhunaa vibhaavarii vi"sati
mahiidhragahvaram||9||

ninaaya yadvirahavij.rmbha.naakulo vibhaavarii.m kathamapi
saabhyupaagataa|

vilokitaa dayitatamaa tathaa muda.m tanoti no
rajaniviyogipattri.na.h||10||

yathaa "sa"sii pipati.surastaparvate
navaa.m"sumatkira.navirug.nacandrika.h|

karotyaho api nijasa.mpada.h sphu.ta.m dvi.sadgataa vipadadhika.m
sukhodayam||11|| (yugalakam)

smaraaturapriyatamapaa.nijak.satiirni"saagame navanihitaa m.rgiid.r"saam|

nayannasaavadhikamanoj~naraagataa.m navaatapo nipatati
ga.n.dama.n.dale||12||

%p.375

???dekaasibhirdi"si di"si garbhanirbharasravanmadhugraha.naadhiyeva
satvaram|

saroruhairdalapa.talacchalaanmitha.h prasaaryate
'ru.nama.ni"suktima.n.dalam||13||

snotyasau navaku"sako.tida.s.tayaa vibhaavariijalaka.namaalayaa sthalii|

rasaayu.saamupari bhare.na ghuur.nataa.m
vipaa.n.duracchavikusumodgamabhramam||14||

????nairivaatanutaracandrakacchalasphu.taamaraayudha"sata"sobhibhirdi"sa.h|

hutairamii vidadhaati picchama.n.dalai.h "sikha.n.dino
rajanipaya.hpariplutaa.h||15||

adhik.sapa.m dhavalakapolama.n.dalasphu.toditapratimatayaa m.rgiid.r"saam|

???daahitaamiva paripaa.n.dura"sriya.m dadhatyamii tava
bhavanapradiipakaa.h||16||

upeyu.sii.m kamalarajov.rtek.sa.no na viik.sate rathacara.naahvaya.h
priyaam|

sukha.m ciraadupanatamapyasa.m"saya.m vrajatyaho vidhihatakasya
duurataam||17||

vibhaavariiviratihatasya dundubhe.h k.rtavyatha.m svanamavakar.nya
kaamibhi.h|

punastaraa.m k.sa.na"sayitairnimiilyate vilocana.m
ratarasajaagaraaru.nam||18||

prabhaataja.m virahapariplava.m vadhuuracintayantyanunayamagrahiinnayaa|

yiyaasate suh.rdi na saa na duuyate kuto 'thavaa
sukhamanudarkadar"sinaam||19||

na ni.s.thitaa nanu rajanii vilambyataa.m tadaagame punarapi maa
k.rthaa"sciram|

iti sravannayanajala.m priyodita.m gata.m prati "slathayati kaamino
mana.h||20||

ni"siithiniivyapagamadundubisvanairvinidrataamapi sahasaabhyupaagataa|

yiyaasurapyabhimataka.n.thagocara.m na kaaminii "slathayati
baahupa~njaram||21||

viyogajaa.m "sucamasahairvyapohitu.m niketanairu.sasi ni.sidhyate 'dhunaa|

apaav.rtapraka.takavaa.tasa.mpu.tasphu.taaravairgamanamivaa~ncitabhruva.h||22||

%p.376

ada.h kramaadvika.tanitambakaananadrumaantarak.sa.nagha.tita.m diva.h
patat|

viraajati sphu.tavihagaa.n.dama.n.dala"sriya.m
dadhadgrahakulamastabhuubh.rta.h||23||

diga"nganaanavakaladhautamekhalaa nabhastalodadhiva.davaanalatvi.sa.h|

ni"saatama.hk.satadharavajrako.tayo vibhaantyamuustara.niruco
'ru.nodgataa.h||24||

bibhartyasau p.rthutarama.n.dalorasaa vibhaavarii
d.r.dhaparirambhavibhramai.h|

"sa"sacchalaacchi"sirakarastadunnatastanaasitaagurunavapattrama~njariim||25||

sphu.todaya.h punarapi bandhaviplava.m puraa tava vyapanayati
k.sapaakara.h|

pratiik.sataa.m tadavadhiratra maa k.rthaa manaagapi k.sapitaguru"sriya.m
"sucam||26||

hataprabhe "sa"sini gte 'stagahvara.m vihaaya tadvapuravatiir.namambaraat|

iti kva.nanmadhupami.se.na laa~nchana.m kumudvatiimiva khalu
dhiirayatyada.h||27|| (yugalakam)

madhuspa.s.tahaanibh.rtaniliina.sa.tpada.m ku"se"saya.m
h.rdayamivaaravandinii|

bibhartyasau
tapanaviyogasa.mjvarajvalacchikhaa"sata"sikhidaahadhuusaram||28||

acandrikaamalayajapa"nkacarcanaa ataarakaaga.nama.nimekhalaagu.naa.h|

diga"nganaa.h "sa"sividhuraa ivaadhunaa dadhatyamuurlulitatama.h kacaa.m
"sriyam||29||

"sa"sitvi.sa.m tvaritamivodaraa"srayaa.m
rirak.si.surdinakarara"smiviplavaat|

asaavita.h k.rtanibiriisasa.mpu.ta.m kumudvatii racayati
pattramiilanam||30||

papau taraa.m priyatamayaa sama.m madhu pratik.sapa.m dala"sayane.sva"seta
ya.h|

rasaayu.sa.h "sa"sidhara tasya saa.mprata.m sama~njasa.m saha kumudena
bandhanam||31||

tathaa svanmadhurasapaanamattataavicetana.h sarasijakuk.siko.tare|

yathaa kramaadaviditabandhanavyatha.h "siliimukha.h sphu.tamadhunaa
vibudhyate||32||

%p.377

dadhadvapurvikasitaketakiirajoviruupita.m kumudavanaadvinirgatam|

vipaa.n.dura.m
tadudaravarticandrikaaccha.taa"satasnapitamivaalima.n.dalam||33||

"sritodayaaru.nakara.ta"nkaku.t.tanaavigha.t.tita.m di"si di"si dhaama
bhaasuram|

galatyada.h saviturivaastaparvatabhramaarpitasphu.tavapu.sa.h
k.smaapate.h||34||

samunmi.sattara.nikaraabhighaatabhiipariplute "sa"sitimire "sa"sacchalaat|

sahasthite iva suranaatha na"syato virodhitaa vipadi paraspara.m
kuta.h||35||

sphu.taak.sataa~ncitakhacito.du"saarataamupaagate phalaka ivaambare
'dhunaa|

"sritodayaaparagirivi.s.taraavubhau durodara.m tanuta
ivendubhaaskarau||36||

m.r.naaliniidalabhidhura.m yathaa yataa
samunmi.satyahimamariicima.n.dalam|

tirask.rtaavatamasaraa"sima.n.dala.m tathaa tathonnamadiva lak.syate
nabha.h||37||

adha"scyuta.m mama vapu.sor 'dhamityapi k.sapaak.rtaa bhramamabhiviik.sya
bibhrataa|
jalaa"sayapratimitamastaparvate jigh.rk.su.naa tadiva divo
'vatiiryate||38||

ito 'dhunaa girigurughaatagha.t.tanaavighuur.nitaar.navajaladevateva te|

manoramaamalitatimi"sritaa.m "sriya.m bibhartyasau bhava
bhavanaaravindinii||39||

maraagataa.m??? kakubhi gata.h "satakrato.h kramaadamuu.m jigami.sasi
pracetasa.h|

mahaasamityalikulahu.mk.rtairiva prabhaakara.m kathayati naatha
padminii||40||

"siliimukha.h sarasijapak.smape"sala.m vilambita.m
niga.damivaardhavicyutam|

dadha???nmadhuvyatikaralagnama"nghri.naa visarpati
tvaritamapo.dhabandhana.h||41||

%p.378

aharpate"sciramanimepadar"sanakramaadiva srutaghanabaa.spa"siikaram|

sarojinii rajanipaya.hparipluta.m bibhartyasau vikasitamabjalocanam||42||

"siliimukhaa vidhutapatattramaarutaprasaaritairu.sasi sugandhayantyamii|

di"so 'dhunaa
nijatanulagnavisphu.tatku'se"sayotkaramakaranda"siikarai.h||43||

sara.h"sriya.h "sapharuka"sobhino 'mbujaatsavibhramabhramaragha.taa
vivasvataa|

ito 'dhunaa "sitima.niya.s.tima.n.dalivi.dambikaa karanikare.na
k.r.syate||44||

manoramasmitahasitaa.m parisravanni"sajalasphu.taruditotpalek.sa.naam|

ito 'dhunaa "sritakilaki~ncitaamiva prabhaakaro ramayati naatha
padminiim||45||

bhujaalataama"sithilaka.n.thavartinii.m ratotsukaa dayitatamasya kurvatii|

vij.rmbhate kila vinimagnapiivarastanadvayaa tadurasi mattakaa"sinii||46||

ratotsavapramadavi"se.sapiivare paraapnuyaatkathamiva te 'tra mekhalaa|

nitamba ityabhidhadhaduccakai.h "suka.h sahaasataamu.sasi karoti
subhruva.h||47||

na laaghava.m valanavilaasavibhrame vilokita.m kvacana mayed.r"sa.m
tano.h|
kalaaravairvadati nitambama.n.dale niyojitaa madhuramitiiva mekhalaa||48||

ni"siithinii.m samamativaahya kaaminaa vrajatyasaavu.sasi muhu.h
skhalantyapi|

tadutsukaa galitadh.rti.h pratik.sa.na.m niriik.sate vivalitaka.mdhara.m
vadhuu.h||49||

samutthita.h
"sayanatalaatk.samaaraja"scha.taahatobhayap.rthupaar"svavigraha.h|

dadhatsadaanavamathuraagta.h "sriya.m mata"ngajo 'para iva
lak.sma.naagraja.h||50||

%p.379

nahasvataamudavasitodarotthitaa.h sugandhita.m vidadhati vaasare.nava.h|

patantyamuurgrahatatayo divaakaraprabhaahataa di"si di"si vaasare
'.nava.h||51||

sarojinii payasii h.rdiiva bimbita.m "srita.m ta.taanahimakara.m dadhaara
yaa|

tayaalaya.h sphu.titaku"se"sayotthayaa na to.sitaa nahi
makarandadhaarayaa||52||

e.saa vi"saalavi"sikhaamukhaviprakiir.na-

harmyopakaarakusumaprava.naalipa"nkti.h|

abhyetya bandhujanateva ni"saandhakaara-

markaa.m'subhinnamanu"socati taaranaadai.h||53||

satkar.nikaakanakavi.s.taras.mnivi.s.ta-

muurtirnija.m kamalakesarapaanasa"ngaat|

rolambacakramupari bhrama.naanubandhi

paariplavatvamiva "sik.sayatii"sa lak.smii.h||54||

bhaati dvirephakulamujjhitanaidratandra-

raktaaravindamakarandasapiitilagnam|

adhyuu.su.saa "satamakhena m.r.naalasuutra-

garbha.m vilocanasahastramiva vyapaastam||55||

lokaantara.m jigami.so.h "sa"sina.h praca.n.da-

bhaanuprataapavidhuraa"sciramasta"saila.h|

%p.380

taaraavarodhanavadhuu.h "sirasaa bibharti

tu"ngaatmanaa.m samuccita.m dhruvametadeva||56||

ceto dunoti sud.r"saa.m nanu taaranaada-

ni.s.tho viyogavidhura.m ra.nitena "sa"nkha.h|

vyakta.m prakaa"sayata eva bahirvi"suddhi-

matyantavakrah.rdayaadbata kasya "saanti.h||57||

kar.ne ku"se"sayad.r"saamupa"salyavarti-

preyoviyogavi.samajvarakaataraa.naam|

krau~ncasya sa.mprati giraa"sanidhaarayeva

marmacchidaa karakaraaytamaapatantyaa||58||

aapra"snapuurvamupaguu.dhavata.h priyasya

baa.spaambupuurapihitaatanulocanaayaa.h|

cakriik.rtau madanalaasakakaa.msyataala-

liilaa.m stanau m.rgad.r"sa.h k.sa.namii"sa dhatta.h||59||

pratyagrada.m"sajanita"svayathuunsaliila-

mambhojakomalakaraa"nguliko.tibhaagai.h|

bimbaadharaanmadhurasiitk.rti sa.msp.r"santya.h

kaantaa.h prayaanti dayitaantikato 'dhunaitaa.h||60||

bhruuvibhrama.m vidadhato bahudhaivata.m ta-

maasphaalitaavikalani.hsvanavallakiikaa.h|

gaayanti ki.m narapura.mdhriga.naa.h "sa"saa"nka-

maule vibhaatasamaye tava bhinna.sa.djam||61||

%p.381

bhrama.navidhutapak.sai.h piitamaakaa"sa eva

priitikakubhamaku.n.thotka.n.thamaaraaddvirephai.h|

dalapa.talavikaasasthuulabimbaambujottha.m

vikirati makarandak.sodamuccai.h samiira.h||62||

iti giramupakar.nya preyasiibaahubandha-

vyatikarak.rtaratnaavaapakavyaktacihnam|

asakala"sa"simauli.h ka.n.thapii.tha.m dadhaana.h

surabhiparimalaa"nka.m hemapaya"nkamaujjhiit||63||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye bhagavatprabodhana.m
naamaikonatri.m"sa.h sarga.h|

tri.m"sa.h sarga.h|

ittha.m saraaga"sa"sabh.rtparibhogaliilaa-

vicchinnaraatrira"sanaama.niki"nki.niibhi.h|

nak.satrasa.mtati.su sa.mdadhatii.su saamya-

mastaadrisaanupadaviiparipu~njitaasu||1||

vi.syandamaanamadhu"sikaralobhaliina-

bh.r"ngaavaliicara.nabandhurakesare.su|

padmaakare.su vikasatsu "sanairnidaagha-

dhaamaa.m"subhinnadalama.n.dalasa.mdhibandham||2||

%p.382

praatastanaanilavikampitapu.n.dariika-

pak.smaagrako.tigha.tite salilaa"saye.su|

nidraavimuktivalitaavayavaapaviddha-

lak.smiivadhuuparimala"sriyi dhuulicakre||3||

"sailaalivatsphu.tayati sphu.tasarvabhaava-

vyaktikrame.na divase mukharaaga"sobhaam|

abhyarcya kaalamusala"scara.nau m.rgaa"nga-

cuu.daama.nerudapataddhruvadhaamaviithiim||4|| (cakkalakam)

tena vyaloki divamutpatataagravarti

vispa.s.talak.sma pari.naahi m.rgaa"kabimbam|

unnidrakundadalapaa.n.durama.n.dapi.n.da-

madhyaasyamaanamiva kaaliyapannagena||5||

sa.mpa"syati sma sa ta.ditsphura.naanubandha-

maadiirghamabhra"sakala.m sthitamantarik.se|

ucchvaasalak.syarudhiraaru.nakaantika.n.tha-

ccheda.m mahaajha.samivaambhasi pa"nkaliinam||6||

anyonyasa.mvalanavellitapallavaagra-

vi"sle.sanirdalitaketu"sikhaa.m"sukaughaa.h|

unmuulyamaana"sikharaskhaladardhacandra-

ratnaprabhaakhacitakaa~ncanatora.naagraa.h||7||

%p.383

aabhyaahataa vi"sa"sarurjavamaarutena

tasyaa"su dik.su surasiddhavimaanasa.mghaa.h|

baa.naagnidiipitapuratrayataayamaana-

naanaavidhaavayavavibhramamuuhivaa.msa.h||8|| (yugalakam)

ke"se.su tasya k.rtasa.mnidhayo muhuurta.m

ka.msaatataayina ivaa~njananiilabhaasa.h|

u.s.nii.saratnakira.nadvigu.naayamaana-

saudaamaniivalayino jaladaa babhuuvu.h||9||

tasyotthitasya sahasaa dhanavartmasiimni

dhatte sma kar.na"sikhara.m "sriyamavyavasthaam|

u.s.nii.sabhinnah.rdayastanayitnulagna-

saudaamaniivika.tahaa.takama~njariikam||10||

pi"ngordhvalocanak.r"saanu"sikhaasahasra-

masyaanvakaari mukhama.n.dalamantarik.se|

saambhobhare.na gamanotthamarudvivarta-

bhaajaambuvaaha"sakalena tadidvataagre||11||

tasya pratiipamagamadgamanaanilena

vik.sipyamaa.nasalilaa k.sa.namantarik.se|

mandiik.rto.s.nakarama.n.dalabhaasurordhva-

netraagnitaapak.rta"so.sabhiyeva ga"ngaa||12||

vistra.msito.dura"sana.m galadindugaura-

ga"ngaadukuulamakarotsa divastadaaniim|

%p.384

vistiir.namambaranitambamanambudendu-

bimbaanaanaamburuhacumbanabaddhat.r.s.na.h||13||

jahre mano 'sya m.rdumaarutapuuryamaa.na-

randhrairhimaadrita.takiicakacakravaalai.h|

gambhiirataaramadhurakva.nitairnayadbhi-

rutkar.nataa.m tara.nikuubarivaajipa"nktim||14||

aik.si.s.ta visphuritakaa~ncanakalpavallii-

vistaaripak.sma"sikharacchadacakravaalam|

kailaasa"sailamasak.rtsa jagattrayaika-

lak.smyaa.h sthita.m dhavalavibhramapu.n.dariikam||15||

phenaavaliidhavalacaamaracakravaala-

bhuu.saabhiraamajavanasthirasaptavaahaam|

bhaagiirathii.m rathadhuraamiva dharmara"sme-

rviik.syaikapi"ngalagirau sa mudaa vavande||16||

tena skhalatkhalakhalaamukharaa karaala-

kailaasakuu.tavika.torgigha.taasahasraa|

sa.mkraantakai.tabhanisuudanapaadapadma-

pre"nkhannakhaccavirivaik.asta jahnukanyaa||17||

majjatkuberataru.niigalitaavata.msa-

haasaabhiraamata.tamaargamasaavapa"syat|

%p.385

vistaarimaanasasara.h salilormibha"nga-

paryasta"siikarasakaa~ncanavaalukaambha.h||18||

viiciisamiiradhutakaa~ncanapu.n.dariika-

paryastakesaraparaagapi"sa"ngitaambha.h|

acchodamaik.sata sa devapurandhripaada-

laak.saaru.niik.rta"silaatalatiiralekham||19||

aaraadhanaprava.nakaasaradaityava.m"sa-

ka.n.thaprasaadhanadhiyeva vilabhyamaanaa.h|

ca.n.dyaa yadiiyama.nika.mdaramandiraagra-

vistaaritora.nagataa.h pravibhaanti gha.n.taa.h||20||

sthuulendraniilama.ni"s.r"ngaruco 'tha tasya

kalmaa.sitaakhiladigantaramunmi.santii|

bhuuyastaraa.m tara.nimaargarurutsayaa"su

muktaa.h "sikhaa iva dadar"sa sa mekalaadre.h||21|| (yugalakam)

liilaanimagna"sabariikucakumbhapii.tha-

sa.mk.sobhajarjaritaviicigha.taasahasraam|

revaamasaus saralava~njulajaalajambuu-

stambaprasaadhitata.taamavalokya reme||22||

ka.n.thagrahapra.nayinaa dad.r"se 'tha tena

vindhya"sriyo ma.ni"sikhojjvalamekhalaayaa.h|

revaapagaambup.rthupiinanitambabimba-

visrastamambaramivaatanupaadalagnam||23||

%p.386

sa.mviitatiiravanaruu.dhatamaalakha.n.da-

lolaanilaakulitaniilajalaa.m"suka"srii.h|

tena vyaloki varu.naalayavallabhaagra-

liilaabhisaara.nadhiyeva kalindakanyaa||24||

sevaavicak.sa.natayeva davaagnidagdha-

kaalaagurupracuradhuuma"sikhaakadambai.h|

kurvantamaik.sata mahendramasaavanalpa-

kalpadrumaa.m"sukatatii.h surabhii.h suraa.naam||25||

vispa.s.taphenadhavalaa viralormibha"nga-

ni.hsa"ngasa.mgatapaya.hplavarodhasa.m sa.h|

laa"nguulinii.m saritamaakalayaa.mcakaara

tatpaadagocaragataamiva saurabheyiim||26||

viik.syaavata.msitavikaasilava"ngapu.spa-

maalaa.h sa sahyagirikaanana"saakhiviithii.h|

%p.387

remetaraa.m suramata"ngajaga.n.dakaa.sa-

liilaavarug.nasaralonnatataalakha.n.daa.h||27||

utphullatiiratarukha.n.dalataasakhibhii.h

sa.mgrathyamaananijapu.spabharaavata.msaa.h|

aabibhratii.m bhramaraniilaruca.h sa viici-

ve.niilataastadanu bhiimarathiimapa"syat||28||

aamagnakuntalavadhuukucakumbhabhaara-

haaraprabhaadvigu.nitacchaviphenahaasaam|

godaavarii.m cara.nacu~ncucakoracakra-

ca~ncvagracumbitavilolajalaamapa"syat||29||

ullaasi"siikarakaraalapha.naasahasra-

kallolanaagakulasa.mkulamadhyabhaagaam|

ve.naa.m sphurattimirataatigabhiirataalu-

muulaa.m rasaatalabhuva.h sad.r"sii.m dadar"sa||30||

tasyopayuktata.takaanananaarikela-

valliiphalaprakara"siitalagarbhatoyaa.h|

anvaayina.h ka.takavartmasu paariyaatra-

"sailasya cakrurupabhogasukhaannivaasaan||31||

miinaavaliisarabhasaaplutigha.t.titaambu-

viicii vilolaviruvatkurarii karaalam|

%p.388

kaaveryalak.syata jala.m dadhatii ca tena

ni.h"sa"nkara"nkukulasa.mkulakuulakacchaa||32||

aavirbhavatsmitamanoharaga.n.dabhitti-

bhaaga"scamuucarapura.mdhriga.na.h saliilam|

carma.nvatiipulinavartmani tasya haari-

haariitaka.n.thavirutaarpitakar.na aasiit||33||

aavaasitasya ta.tavartmani tasya taala-

kha.n.daprakaa.n.dadalataa.n.davanapragalbhaa.h|

sipraatara"ngamaruto 'nucaraa"nganaanaa.m

piinastanak.sataruja.m surate.su jahnu.h||34||

sa.mvaadikaananatalasya nive"salak.smii-

madrerasaavadhikam.rk.savato 'bhyanandat|

paadaavanau katicideva dinaani baddha-

sa.mstho ni"siiva tamasaah.rtad.r.s.tiraasiit||35||

gacchanvi"sa"nka.tamasau ka.taka.m suvela-

"sailasya kaa~ncana"silaa"sakalaavakiir.nam|

velaavilolavaru.naalayaviicibha"nga-

paryastavaa.davak.r"saanumivaik.sataaraat||36||

tena vyalokyata kapolatalaayamaana-

vispa.s.tapaakalavaliiphalakandalaa.dhyaa|

ghraa.naanulepi navacandanakha.n.dagandha-

h.rdyaamalaa malayaparvatakaanana"srii.h||37||

%p.389

lak.smiibh.rtastribhuvanaakrama.napragalbha-

sarvonnatermalayabhuumibh.rto 'bhrasindhum|

pu.nyasthiti.m murariporiva paadamuula-

bhaagotthitaamabhinananda sa taamrapar.niim||38||

paryastaratnakira.ana"nkuradanture.su

velaata.te.su k.rtasainikasa.mnive"sa.h|

ambhonidhi.m sa niravar.nayadullasadbhi-

ruttambhito.dupathamuurmigha.taasahasrai.h||39||

unnaalaniilanalava~njulanaalikera-

taambuulavallivalayaakulakuulakaccham|

aa"scaryadhaama dadhata.m satataprasanna-

mapyaprasannamupapaadita"sobhamambha.h||40||

visra.msamaanasalilaamalaniivibandha-

maasphaalayantamatikaamamivormihastai.h|

aabaddharatnavalayojjvalakaa~ncidaama-

kelaa"nganaapulinapiinanitambabimbam||41||

utsa"ngasa'ngivilasatta.tiniipura.mdhri-

liilaarpa.naarabhasayeva nive"sayantam|

aavartacakraca.sake.su tara"ngahasta-

vyaak.r.s.tatiiratarupu.spabharaavata.msaan||42||

pre"nkhatkapaala"sakalaamala"sa"nkha"sukti-

maacchaaditaambaraghanaamitaviicibaahum|

%p.390

aurvaagnipi"ngala"sikhaavikaraalake"sa-

mutplutya bhairavamivaasak.rdaarasantam||43||

lak.smiisuraavimalakaustubhapaarijaata-

candraam.rtaapahara.notthitayaa "suceva|

hemaadrikuu.tavika.taarci.si nirvyapek.sa-

maatmaanamaurvadahane vinipaatayantam||44||

gambhiiragarbhagha.titaaspadakaalakuu.ta-

"se.saagnidaaha"samanaarthamiva k.sapaasu|

jyotsnaasudhaa.m vika.tamauktikadantaapa"nkti-

"sobhaadharairviv.rta"suktimukhai.h pibantam||45||

pre"nkhatpravaalakira.naacchurita.m vahanta-

maavartacakraparivartagabhiiramambha.h|

sa.mvaadikaustubhamayuukha"sikhaavakiir.na-

daityaayudhavra.nakaraalamuraarivak.sa.h||46||

"sailaabhighaata"sakaliik.rtamapyakha.n.da-

maak.r.s.taratnamapi ratnanidhitvamaaptam|

lak.smiimadagdhada"samapyasamaurvavahni-

daahaakula.m ciragataamapi nots.rjantam||47||

vajraabhighaatabhayakaataratoyaliina-

maahendraniilama.ni"saila"sataprakaa"sam|

garbhaandhakaaramiva "se.sapha.naasahasra-

maa.nikyara"smigalahastitamudgirantam||48||

%p.391

pre"nkhatkaraalama.nira"smi"sataabhinaddha-

kallolaketupa.talasthagitaantarik.sam|

uddaamavaajigajasadhanamabhyupetya

g.rh.nantamaa"su vijigii.sumivaakhilaa"saa.h||49||

velaa'Nganaabhirabhito dhutaviicitaala-

v.rntaanilaakulitaphenadukuulapa.t.tam|

taabhyo di"santamasak.rjjalaveganunnaa

ratnaavaliiraviralaa.h sphuradindugaurii.h||50||

utthaaya duuramasak.rtsuranaathamukta-

vajraabhighaatakalanaa"sara.naagataanaam|

k.so.niibh.rtaamani"samapyakutobhayaanaa.m

sarvaasu dik.su bhayahetumivek.samaa.nam||51||

digbhya.h kramaadaviralotkalikaanubandha-

mabhyeyu.sii.h sarabhasa.m sarita.h saraagaa.h|

vispa.s.tadugdhajalakapravij.rmbhamaa.na.h-

cetoharasthiti pari.svajamaanamaaraat||52||

jyotsnaatapa.m vika.taviicigha.taasahasra-

madhyaaspada.m sapadi dugdhadhiya vivektum|

aavaa~nchataa.m sarabhasa.m ta.taraajaha.msa-

yuuthena bandhuragalena ni.sevyamaa.nam||53||

visphuurjadaurva"sikhikaalanipiiyamaana-

maalokya sa"nkasukamaayurivaabhito 'mbha.h|

%p.392

praapta.m kramaadvirasataa.m bhajamaanamaa'su

satkuurcakesaraghanaa.m ta.takaananorviim||54||

aurvaagniheti"satamapyak.r"saanutaapa-

muttaanamapyatigabhiiratayaanuyaatam|

sannaagamapyanavasannagiriprakaa.n.da-

minduprabhojjhitamapi sphu.tacandrikaa.dhyam||55||

dikcakravaalarabhasopagatapravi.s.ta-

susvaadunirjharavatiijalasa.mplave 'pi|

ambha.h"sriyaa virasayaaprak.rterivaurva-

vahnyaaravairabhidadhaanamasutyajatvam||56||

gaambhiirya"saali ma.niraagapi"sa"ngamambha-

statraapyanantabhujagaadhipabhoga"sayyaam|

taamaa"srita.m vika.takuksipu.tasthaloka-

mabhyudvahantamadhika.m harimeva saaram||57||

utk.siptapa~ncapha.nama.n.dalabhogihasta-

mabhra.mka.solba.na"sikha.m grasamaanamambha.h|

%p.393

velaanilaahativigha.t.titaviicigho.sai.h

sa.mtarjayantamiva sa.mtatamaurvavahnim||58||

aavartama.n.dalakukundarabaddha"sobha-

kallolapiivaranitambata.taantare.su|

paryasta"suktinayana.m galadacchahaari-

ratnaprabhaanivasane.su saridvadhuunaam||59||

sannaagamak.satatimi"sritamutpravaala-

mudraagamaakulamala"nghanataamavaaptam|

sa"sriiphalasp.rhataratplavaga.m vanaugha-

muttaalamuccamarasatvaju.sa.m vahantam||60||

ullaasibhi.h pratidi"sa.m vika.tormibha"ngai-

rbaalaa.s.tamii"sa"sadharapratibimbagarbhai.h|

uttaptahemagha.titaa.m parikalpayanta-

maayaanapa"nktimiva toyatura.mgamaa.naam||61||

sa.msaktabindupa.talaanavilupta"sukti-

matsya"sriyo makaradantakabaddha"sobhaan|

%p.394

viiciinkrame.na dahataa bhi.sajeva "sa"sva-

da"svaanamuktamabhito va.davaagninaaraat||62||

sindhuurvipaa.n.durarucisphu.taphenahaasa-

duuraavagaa.dharasanirbharamaapatantii.h|

pa"syantamaadarava"saadiva nirvi"se.sa-

maavartacakranayanairmadhura.m valadbhi.h||63||

vicchaadakaa.m"suma.nivicchuritaacchaviici

viccheda"siikarasamiiratara"ngyamaa.naa.h|

valliirdrumaabhimukhamunmadanaa ivaatta-

kampaa.h karaalitata.topavanaa vahantam||64||

udbhinnaratnakira.naaru.nadhaaturvarti-

pre"nkhatpha.naa"ngulibhuja.mgamabhogahastam|

ropaadivaanadhigataprasara.m valantii.h

sotka.n.thamuurmiphalake.su nadirlikhantam||65||

ullaasibhirdi"si di"si sphuradunmariici-

maa.nikyara"smi"sabalormigha.taasahasrai.h|

vistaaribhirbhuvanama.n.dalama.n.dalapasya

vaiduuryaku.dyaracanaamiva sa.mdadhaanam||66||

phullajjapaakusumapaa.talaraagaramyai.h

kalmaa.sitaakhiladi"sa.m ma.nibhi.h sphuradbhi.h|

%p.395

velaanilaahativilola"sikhaa"satasya

sthuulai.h sphuli"nganikarairiva vaa.davaagne.h||67||

aavartacakramudaraaspadarandhranaabhi-

paryantaghuur.nitama.niprakaaraa.m"su"saaram|

bibhraa.namacyutamivaa~ncita"sa"nkha"sobha-

mambhodamecakaruconnatavicido.s.naa||68||

velaaniloddhata"sikhasya vi.ta"nkaheti-

varticcha.taabhiranalasya nipetu.siibhi.h|

aabibhrata.m pi"sunitaa iva kuk.sibhaaga-

baddhaprati.s.thagirisaanunidhaanabhuumii.h||69|| (ejatri.m"sadbhi.h
kulakam)

yasyaadhika.m dadhati irmalaniiramadhya-

bimbaagataa jalabh.rto 'bhrakapa"nkaniilaa.h|

kuk.sipravi.s.takama.tha"svasitavyudasta-

paataalarandhragatakardamaraa"siliilaam||70||

velaavilaasavi"saraarutara"ngaraa"si-

paariplaviik.rtatimivrajap.r.s.thapak.saa.h|

yasmi~njanena niracaayi.satodaraadri-

kuu.tabhrama.m vidadhato bhramataa ta.torvyaam||71||

velaapura.mdhrirabhiyogapa.tuprapa~nca-

mukteva ca~ncalatarai.h "sriyamuurmihastai.h|

%p.396

yasya pravaalama.ni"sobhibhireti danta-

cchedaprakaarasad.r"sai.h sphu.tabindumaalai.h||72||

devaasurabhramitamandara"sailamuula-

liilaavalo.danavilolajalotthitasya|

maarga.m rasena turagaadhipaterivaaraa-

daabhaati yatra va.davaamukhamiik.samaa.nam||73||

"slaaghyo gavaamadhipatistimirak.sayaarghya-

ruupasthitirjaladamaargatalaavalambii|

saccandrika.m "si"sirara"smirivaatmabimba-

mambho bibharti hari.naadhyu.sita.m ya eka.h||74||

yo graavalagrabahalormikayaa ciraaya

kurvaa.nayaa rucirasaiktayaa vyavasthaam|

lak.smii.m sabhogivalayo jalasa.mpadaiti

"sailaadhiraajasutayeva "sa"saa"nkamauli.h||75||

chaayaagatark.sapatibimbavidhaanapi.n.da-

liilaaprasaaritavisaaritara"ngahasta.h|

%p.397

dhatte sma ya.h sphuritavidrumataamraraaga-

taaluurasatsthitiribhaadhipaterabhikhyaam||76||

pratyagravidrumavitaanamariicigaa.dha-

raagormilaa~nchitatayaa rajanii.svabhiik.s.nam|

yasyonnataanugatalak.sma.nacittav.rtti-

raabhaati candrakira.nollasitasya velaa||77|||

bhinda.mstamo bhuvanavaasag.rhe k.rtaika-

de"sasthitiryamadhiti.s.thati ni.s.thuraarci.h|

vistaaripaatramiva nirmalatyoyataila-

puur.nodara.m vidadhadaurva"sikhipradiipa.h||78||

lak.smyaa kuliiracitayaa "srita eka eva

praapnoti ya.h sma mahimaanamala"nghyadhaamaa|

yodhairiva k.sitipati.h sthitimetyamanda-

paataalavaasibhiranekavidhai"sca sattvai.h||79||

dhatte jalaa"sayapati.h sthitimambhasaa.m sma

saaraadhikastimitataamarasaa.m ya eka.h|

yasyaa"sritena pulinaa~ncitayaa "sriyaa ca

viicivrajena hari.naa ca cira.m vavalge||80|| (ekaada"sabhi.h kulakam)

%p.398

ulla"nghya var.sagiriviicimatii"sataani

naanaavidhaanyatah tadiik.sa.nabaddhato.sa.h|

duuraadilaav.rtamasaavavipannameru-

cchaaya.m vi.dambitahimaadrimasaavapa"syat||81||

dhatte samudraparikhaavalayaavalii.dha-

paryantavartmaparima.n.dalabhuuprati.s.tha.h|

ya.h kuurmap.r.s.thap.rthukarparasa.mnivi.s.ta-

rukmaa.m"suvicchuritamandara"saila"sobhaam||82||

vistaara"saalikuruvinda"silaanitamba-

bhaagotthita.m vahati ya.h karacakravaalam|

skandhaavaghar.sa.navilagnamahaavaraaha-

vi"sli.s.takesarasa.taanikurumba"sobham||83||

yena prasaadhitamilaav.rtamaacakaasti

ratnaprabhaa"sabalakaa~ncanasaanunoccai.h|

padmaasanena ca vinidrapalaa"sacakra-

mutpattipa"nkajamanujjhitakar.nikaa"nkam||84||

yasminvibhaati "si"siraa.m"sukalaam.r.naala-

valliisanaathap.rthupu.skarabhuumirarvaak|

%p.399

stambhe hira.nmaya iva k.sa.nadaandhakaara-

cchaayaakare.nuraliniilarucirnibaddhaa||85||

vistaaritaarkama.nipallavaniryadagni-

dhautaagni"sauca"sucikalpalataadukuulai.h|

vi.syandisaandrajalabinduka.nendukaanta-

valliivimardak.rtadurdinamuulabhaagai.h||86||

baddhaaspadak.sa.navinihnutavahnitiivra-

taapaanumeyadivasaadhipama.n.dalaabhi.h|

"saakhaaspadabhiraru.naa"smavitardikaabhi.h

sa.mdar"sitak.sayani"saamukhasaa.mdhyaraagai.h||87||

vajraa"nkuraahita"satakratucaapacakra-

muktaaphalastabakama~njurama~njariikai.h|

ratnaa.m"supi~njaritakha~njanakha~njariikai.h|

ma~njiirama~njutara"si~njalataaniku~njai.h||88||

sthuulendraniila"sakalagrathitaalavaala-

madhyaprabhaajanitasekajalaugha"sa"nkai.h|

abhra.mkapaagravi.tapaaspada"saatakaumbha-

kumbhiiphalaanumita"sevadhisa.mnive"sai.h||89||

tasyaanuvelamalivallabhavellitaagra-

valliivilolama.nipallavavallariikai.h|

aik.si.s.ta kalpatarubhi.h kalilaamanalpa-

sa.mkalpasaadhanaphalairma.nimekhalaa.m sa.h||90|| (navabhi.h kulakam)

%p.400

gachankramadatha vilambitaratnadaama-

dolaadhirohataraliik.rtataarakaudham|

abhyunmi.sanmarakataa.m"su"sikhaayamaana-

lagnaarkakuubaritura.mgasa.taavaliikam||91||

stambhaskhalajjha.najha.naara.nitaabhiraama-

gho.saanubandhisurasiddhavimaanagha.n.tam|

aa"sli.s.tataarakam.rgollikhitaantarik.sa

sa.mdehitendu"sakalasphuradardhacandram||92||

nirdhuutacaamara"sikhaa"sataviijitaarka-

mucchraayinaakama.nigo.suratora.na.m sa.h|

aananditaalivigalanmakarandabindu

mandaaradaamak.rtabandanaamaalamaapat||93||(tilakam)

tasya "syaamaayamaanasthagitadinakaraakaa"sasa.mkaa"sakaaya-

cchaayaapiitaatapaa"saata.tanimitad.r"so ratnasaanusthalii.su|

pratyaasannatriyaamaamukhasaraladhiya.h satvaratva.m vibhuu.saa-

vinyaasa.m pratyavaapu.h smararabhasarasaplaavyamaanaastaru.nya.h||94||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye maargavibhaagarvar.nano naama tri.m"sa.h
sarga.h|

%p.401

ekatri.m"sa.h sarga.h|

taaraapathaatsa h.rdayasthagari.s.thakaarya.h
p.r.s.the pura.mdaragire racitaprati.s.tha.h|

maa.nikyagopuramatiitya samaasasaada

maargaavasaadarahitastridivopaka.n.tham||1||

"scyotatsudhaa"si"sira"siikara"saaritaabhra-

magnaamaradvirada"suutk.rtabhinnaviicim|

tatpiivaraayatakaraahatirug.nahaari-

haimaaravindamakarandavimi"sratoyaam||2||

liilaanimagnakamalaasanavaahaha.msa-

sa.mdehitaacchajala"siikaraphenapi.n.daam|

uttaaralagnaharida"svarathaa"svabandha-

bhogiindragaa.dhaparipiitatara"ngavaataam||3||

vistaari.na.h parisaraansphu.tahaa.take"sa-

mantraabhiyogak.rtasiddhinarendrakalpaan|

aabibhratii.m sakala"sailabilaabiraama-

siimantiniijanamanoramagaa.dha"sobhaan||4||

sa.mvaadibhaarakatha.m dadhatiimalupta-

matsyaavanaatanurasasthaviraa.tamambha.h|

%p.402

pre"nkholanena harata.n.davato 'dhika.m ca

dhautaambaraa.m k.saya ivormiga.nena ga"ngaam||5||

snaanavatiir.nadhavalagrahacakravaala-

sa.mdehitendurucibudbudabinduv.rndaam|

uccai.h"srava.hkhurapu.taahataratnapa.t.ta-

sopaanapa"nktimavalokya mudaa vavande||6|| (pa~ncabhi.h kulakam)

abhyunmi.satkanakapa.t.tamariicipi"nga-

mutkhaataratnabisamunmadaha.msagaalam|

mandaakiniita.tamavek.sya sa niilaka.n.tha-

muurdhno 'smaraddh.rtakapaala"sikhaama.niindo.h||7||

sa pre"nkhita"srava.nataalasagiiravega-

paryastakaa~ncanalataaspadaratnapu.spe|

sa.mdaanita.m mahati kalpataraavapa"sya-

dairaava.na.m sakalanaagakulaavata.msam||8||

ga.n.dasthale navamadaanamuci prak.r.s.ta-

"sobhe mahaahavavimarda ivaasuraa.naam|

baddhaaspadaa.m madhulihaa.m p.rthukar.nataala-

dolaanilena lulitaa.m pa.talii.m dadhaanam||9||

%p.403

duuravyapo.dhamala"siitamariicibimba-

gauracchavi"srava.nacaamaracaarubhuu.sam|

aalagnabhagnavikacojjvalapaarijaata-

sanma~njariikamiva vaktratala.m dadhaanam||10||

aaghraatumanyakarima.n.daladaanagandha-

muurdhviik.rtapravarapiivarahastada.n.dam|

aalii.dhavidrumavanaprabhayeva bhinna-

maataamrakaanti p.rthu taalutala.m dadhaanam||11||

candraprabhaapa.talagaura"sariirakaanti-

saavar.nyanihnutamapi praka.ta.m vahantam|

aamanthara"srava.nataalak.rtaabhigha.t.ta-

dolaanubandhatarala.m "suci kar.na"sa"nkham||12||

k.siirodasindhuja.tharaatsamamutthitena

"sa"nkhena kar.na"sikhaaraa"srayi.naa saliilam|

ga.n.dasthala.m dadhaamunnataminduneva

sodaryataa~ncitarasena vicumbyamaanam||13||

helaadhutivyatikaraahitaga.n.dadaana-

pa"nkaccha.taa"sabalitodarakundapaa.n.duu|

vispa.s.talaa~nchanakala"nka"sa"saa"nkabimba-

kha.n.dadvayapratik.rtii "srava.nau dadhaanam||14||

sa.mvartakaabhrarasitaanuvidhaayika.n.tha-

garjaacchalena cirasa.mbh.rtamudgirantam|

%p.404

vistiir.nakar.nakuharaantaramaargalabdha-

kuk.siprave"samiva saagaramanthagho.sam||15||

rii.dhaavalii.dhajalamantharameghakha.n.da-

mutk.siptamambaratale saralaprakaa.n.dam|

hastaargala.m dadhatamindukaraavadaata-

muttambhitak.sititaloragabhoga"sobham||16||

ga.n.dasthaliivigalitaatanudaanapaana-

lobhaagatairavirala.m bhramarairbhramadbhi.h|

paataalagarbhasahavaasarasena gaa.dha-

maali"ngyamaanamiva sa.mtamasaprabandhai.h||17||

aabaddhadehabharakaa~ncanabhuumipii.tha-

"so.naa"smara"smikapi"sa.m tripadiivilaasai.h|

sa.mdhyaa.m"supaa.talitatigmamariicibimba-

sa.mvaadi paadatalama.n.dalamudvahantam||18||

nirvaasitasya ripu.naa saha devasa.mghai-

rbhartu.h savistaranivaasadhiyeva bhuuya.h|

kar.naprakiir.nakavipaa.n.durapak.smapa"nkti-

lak.se.na pa"nkaruhanaalagu.naanvahantam||19||

bibhraa.nama"nku"sama"sa"nkita"saatakumbha-

paata.m maruttan.rparaajyamivaasanastham|

%p.405

aabaddha"sobhamabhita.h "sucinaaradena

tu"nga.m surar.sisadameva sumerup.r.s.tham||20||

tanvannavagrahak.rta.m k.sa.nadaavataara-

taaraapatho 'nya iva yo 'timanoharatvam|

saamya.m vibhaatasamayasya bibharti baala-

sa.mdhyaahitaatanuruci.h sphu.tapu.skara"srii.h||21||

"s.r"ngaari.nii p.rthaka.taak.satayaa ca yasya

lak.smyaa"sritaatanuranujjhitaratnakak.syaa|

aayodhanaavanitalairiva bhaatya"suunya-

ruupaa sadaanakavalasthitibhirdvirephai.h||22||

paryasyata.h sakalasaccaritaanukaari

vispa.s.tasajjanava"siikara.na.m karaambha.h|

yasyaasuriimiva bibharti kapolabhitti-

racchinnadaanavarataamabhiraamaruupam||23||

ya.h ku~njaraajitavapu.h ka.takaanusaari-

ruupo rucaasamahimaahitayaa k.rta"srii.h|

%p.406

sacchaariva.m"saracitasthitinaakarodhi

niihaara"saila iva caaru bibharti p.r.s.tham||24||

kak.syaanubandharacanaarucire.na hasti-

mallena gauravapu.saa gamitena "sik.saam|

vyaapaaritaatanukare.na ra.naa"ngane.su

darpaadaghaani.sata yena vipak.sanaagaa.h||25||

vindhyaacalonnatih.rtaa paripiitadaana-

sindhuurmi.naa "srava.nataaladhutena gurviim|

kumbhotthitena navadhaaturaja"scayena

lak.smiimagastyamunineva ca ya.h sma dhatte||26||

giirvaa.navairi.s.tatanaa samare.su ya"sca

"sauryaatirekabh.rdanuttamadorjita"srii.h|

dhatte 'napo.dhakara.tasthitimanyapu.s.ta-

naariimivaavilaruci.m madhupaayipa"nktim||27||

%p.407

"sailaadhiraaja iva ya.h savikaasamarda-

naanaabalaanugatanaagavidaaridanta.h|

vi.spandidaanajalanirjharaga.n.da"saila-

"sobhii bibhartyadhikamabhrakariityabhikhyaam||28||

premaaspadaabhramurajasthitiravyapaaya-

lak.smiiparigraharucipracalaaki"sobha.h|

yo 'bhyaagame.su hatadundubhireti bhadra-

kaaliivilaasamadharasthitasai.mhikeya.h||29||

naagaadhipo 'pi dadhadaskhalitaama"se.sa-

bhogaa"sayaa.m sthitimuduu.dhaguruk.samo ya.h|

%p.408

tanvanvinidrakumuda"sriyamapyabhiik.s.na-

mairaavato yudhi viraajati supratiika.h||30||

dehatvi.sambararucaa bhuvanaani ya"sca

vyaapaaripucchalatayaa yudhi rocamaana.h|

yasya trivi.s.tapasadaamativallabhasya

vispa.s.ta.di.n.dimarutaa.m sthitireti lak.smiim||31||

paryaptadaanavapu.saa danuce.s.titena

saad.r"syamaa"sritavataapyata yen liilaa|

yasyaavipannayaju.saa "srutivartmaneva

lak.smiirabhaari caritena gurorgajaanaam||2||

tu"nga.m vapu.h sakalahaastikabha"ngabaddha-

kak.syo 'tinaastika iva sphu.tasaadhana"srii.h|

%p.409

vistaaricakramiva raa"simaya.m bibharti

yo 'nekadhaamakarakumbhakaraala"sobham||33|| (.sa.dvi.m"satyaa kulakam)

aaliinaratnakamale kaladhautapa"nka-

pi"ngiik.rtaambhasi sa naakasaritpravaahe|

aamajjato ma.nim.r.naalalataasanaatha-

ca~ncuundadar"sa salile"svaravaahaha.msaan||34||

sa"ngraamabhagnabahulaasuta"saktilasgna-

gha.n.taasanaathap.rthupiivaraka.n.thabhaagam|

aik.si.s.ta kaasaramasau samavartino 'tha

mandaakiniisarasakaa~ncanakardamaa"nkam||35||

tasyaanukuulakalaha.msakalaapakeli-

kolaahalaakulitakuulajalaantaraasu|

liilaarasaalavisaadhvasasaarasaasu|

saaraasu ratnasarasii.su sasaara d.r.s.ti.h||36||

majjatsure"sataru.niigalitaavata.msa-

haasaabhiraamama.nisaikatarodhaso 'sau|

nirvar.nya nirv.rtimamandarasaamavaapa

mandaakiniiduhit.rkaa iva ratnavaapii.h||37||

vi"sraamyati sma naliniita.tavartma viici-

paryasta"siikaraka.naahataha.msayuutham|

%p.410

asaadya nirdalitamauktikacuur.nare.nu-

sa.msaktasandrasikataa"si"siriik.rta.m sa.h||38||

mandaakiniita.tataro.h sa dadar"sa manda-

vaataabhighaatacalitena navaa.m"sukena|

airaavatiiyada"sanavra.napa.t.tabandha-

maabandhura.m vidadhatiimiva kalpavalliim||39||

dolaayamaanama.niku.n.dalacaaruratna-

kaa~nciikalaapacara.naabhara.naabhiraamaa.h|

vispa.s.tabhedamavalokayati sma kalpa-

vallii.h sa naakalalanaa"sca suvar.nagaurii.h||40||

vistiir.nakaa~ncanalataag.rhaj.rmbhamaa.na-

sa.mbhogadevamithuna.m mumude vilokya|

siddhaa"nganaakaraviluptanavapravaala-

mandaarav.rk.samatha nandanakaanana.m sa.h||41||

sa.mcaariha.msamithunaa~ncitacaarupaada-

mudraa"nkaratnasikataa~ncitatiiralekhaa.h|

pa"syannasau tadupaka.n.thanivi.s.tahema-

vaapiirvinidrakamalaa"sciramabhyanandat||42||

aik.si.s.ta sa trida"sakaananasa"ngira"nga-

dagre kura"ngakulamaakulitaantarik.sam|

ratnaprabhaakhacitasuuk.sma"sariirapak.sma

taaraam.rgasya vidadhatparivaaraliilaam||43||

maa.nikyapallavamayuukha"sikhaavalupta-

cchaayaavitaanamapi tatra sa paarijaatam|

%p.411

sacchaayameva ca dadar"sa nabha.hpura.mdhri-

hastaambujaavacitakomalaratnapu.spam||44||

vistaara"saalivilasanma.nipallavaagra-

nirgacchadacchakira.naprakaracchalena|

ratnaalavaalavalayaantaravarti piita-

mabhyudvamantamatibhuuribharaadivaambha.h||45||

naakaa"nganaaru.natalaa"ngulicakravaala-

sa.mdehitaabhinavapallavapaa.niluunai.h|

abhyunmi.sadbhirapi tatsamakaalameva

lak.smii.m vahantamaparaapararatnapu.spai.h||46|| (tilakam)

ityuttarottaravi"se.avilokanecchaa-

vismerataamupagata.h "sa"simauliduuta.h|

ratnaprabhaakhacitakaa~ncanatora.naagra-

vartii muhurtamabhavatpuruhuutapuryaa.h||47||

yasyaa.m bibharti ma.nimandiramindraniila-

maa.nikyasaalavalayaantarasa.mnivi.s.tam|

vistaara"saalimadhusuudanabaahuda.n.da-

mandiiramadhyagatamandara"sailaliilaam||48||

yasyaa.m sphuranmarakataaru.naratnaharmya-

bhittiprabhaapa.talasa.mvalitaa vahanti|

candraa.m"sava.h kurabakadrumapu.spataa(naa?)la-

v.nta"sriya.m haritapaa.talataamavaaptaa.h||49||

%p.412

vaiduuryapa.t.tagha.titaararibhirni"saasu

duuraadapaav.rtamukhairiva d.r"syamaanai.h|

dvaarairbibharti pihitairapi yatra lak.smii-

mabhra.mka.saa pratidi"sa.m ma.niharmyapa"nkti.h||50||

pratikakubhamayatnapuurvamaaraadupavanakalpalataa.m"sukaani yasyaam|

surabhayati
gavaak.samaarganiryatpracurataraaguruudhuupasaurabha"srii.h||51||

yasyaa.m vibhaati ni"si candrakaraavam.r.s.ta-

haarendukaantataralacyutama"nganaanaam|

aabaddhabindupa.talaananacandrabimba-

niryatsudhaa"si"siranirjhara"sobhamambha.h||52||

yatrendraniilavalabhiivivaraabhinirya-

da.m"succha.taapa.taladhuusaritaanubandhaam|

dhattetaraamatanumatsarasai.mhikeya-

ni.spiitamuktamalinaamiva kaantimindu.h||53||

yatradadhati surayuvataya.h "sriya.m bhaasvadasitama.nibhavanasa.mgajaam|

vyuu.dhasalilabharajaladama.n.dalapre"khadaciraruciruciravibhramaa.h||54||

klaanti.m rataantajanitaa.m "slathayanti yatra

maa.nikyamandiragavaak.sapathapravi.s.taa.h|

abhyar.navartisuranirjhari.niitara"nga-

bha"ngaanusaara"si"siraa maruto '"nganaanaam||55||

yasyaa.m nabha"scaraga.nena viduurade"sa-

sa.msthena saalavalaya.m kaladhautadigdham|

%p.413

aala.syata bhramadalaata"sikhaak.r"saanu-

lekhaanibaddhap.rthucakrakaraala"sobham||56||

yasyaa.m bhuutyaanujjhito niilaka.n.thacchaayaaramyo
bhoginaathaira"suunya.h|

dhatte "sobhaa.m dehaliinaa.m g.rhaugha.h k.smaabh.rtkanyaamunnataatmeva
"sa.mbhu.h||57||

diirghiik.rtaamiva vilocanayoryuge.su

sa.mpi.n.ditaamiva kapolakucasthalii.su|

vistaaritaamiva nitambata.te bibharti

laava.nyakaantimabalaajanataa ca yasyaam||58||

candrodaye bhavanacandrama.nipra.naala-

vi.spandamaanajalanirjharasiktamuulai.h|

yasyaa.m "si"suupavanapaadapacakravaalai-

raali"ngyate pratidi"sa.m sakalartulak.smii.h||59||

raamaabhiraama"sca viduurajaa"smapraasaadaraa"sirni"si yatra dhaamnaa|

hataprasarpanm.rgaruupacihnatejasvimaariicabala"scakaasti||60||

jyotsnaacha.taadhavalaketanavaijayantii-

vyaajena nirjitavicitrapurantarottham|

yaa di"nmukhe.su "sa"sidiidhitipaa.n.du muurta-

maalak.syate ya"sa ivaavirala.m kirantii||61||

nibi.damapi nibaddhaanuuru.naa ratnaharmya-

sthalagha.tita"sikha.n.divraatakekaaravaartaa|

vivalitapha.nacakra.m yatra maargaagatasya

"slathayati rathabandha.m bhaasvato bhogipa"nkti.h||62|| (.so.da"sabhi.h
kulakam)

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye svargaabhogavar.nana.m
naamaikatri.m"sa.h sarga.h|

%p.427

trayastri.m"sa.h sarga.h|

daityaadhipa.h "srutataduktavaca.h prapa~nca-

saasuuyamaanasatayaatha sitasmita"srii.h|

prastaavamantikasado bh.rgunandanasya

vaktu.m dide"sa madhuroddh.rtayaa bhruvaiva||1||

abhyunmi.satkanaka"s.r"nkhalacakravaala-

ra"smiccha.taapa.talavicchuritaa.m dadhaana.h|

kaalii.m kalindatanayaamiva dehakaanti-

mullaasitakaaliyapha.naama.niraagabhinnaam||2|| (yugalakam)

taccodita.h sa da"sanaprabhayaa suraarii-

nandriinm.rgaa"nka iva candrikayaa vilimpan|

duuta.m "sa"saa"nka"sakalaabhara.nasya vaakya-

mittha.m vim.r.sya "sanakairu"sanaa babhaa.se||3||

%p.428

aasannavartidanujendra"sariirakaanti-

kalmaa.sitaa tanurad.r"syata tasya gaurii|

svacchaatmataasphu.tataravratapiitakuk.si-

bhaagasthadhuupama.taleva sabhaatalasthai.h||4||

durvaaraviiryakaradiik.rtavi.s.tapasya

saa yasya pa"syati mukha.m cara.naa"srayaa "srii.h|

nuuna.m natiprava.nadurjayalokapaala-

paaliikirii.tama.nidarpa.nama.n.dalii.su||5||

aabhaati yasya namitaakhiladiglataagra-

candraatapaamalaya"sa.hstabakojjvala"srii.h|

"sauryadrumo bhuvanakaananasiimnyaraati-

siimantiniijanaja.taad.r.dhamuulabandha.h||6||

pre"nkhatkaraalakira.naprakaraa ca yasya

hastaaravindagha.titaa karavaalavallii|

baddhaprati.s.thanadaraajasutaakaraabja-

lobhaatpatadbhramarapa"nktirivaababhaase||7||

sa.mbhramya ya.m pra.namataa.m ma.nipaadapii.tha-

nirghar.sa.naadiva lalaa.tata.tasthaliibhya.h|

daityadruhaa.m guru.ni satyapi naabhimaana-

biije 'bhyudaiyata punarbhruku.tiilataabhi.h||8||

"syaamiibhavatyanudina.m ripuma.n.dalasya

yasyaahae viracito ni"sitaasipaa.ne.h|

%p.429

aakraantadigvalayasainikacakravaala-

nirdhuutabhuutalaparaagahateva kiirti.h||9||

yena vyaloki.sata sa.myati v.rtra"satru-

liilaanirastakuli"saagni"sikhaa vilagnaa.h|

baahudrume.su ruciraa"ngadapadmaraaga-

ratnaprabhaabhramavisa.mbhramamaahave.su||10||

helaavinirjitaharerna puro 'bhidhaatu-

masyaasti te 'tra ga.nakhe.ta kha.tu"nka "sa"nkaa|

ittha.m isargataralapramathaplava"nga-

sa.msargadurlalitataasuvaca.m vaca.h kim||11|| (saptabhi.h kulakam)

praagdar"sitaasuravinaa"savibhii.sike.na

maadhuryasa.mbh.rtivi"se.aju.saa ca pa"scaat|

sa.mde"sadaanavacasaa "sabalena te 'tra

ceta.h k.rta.m kimapi na.h pratipattimuu.dham||12||

durla"nghyasaaragahanaasu ra.naa.tavii.su

sthaa.naavivaa"su viva"sa.m vinipatya yasmin|

cakre 'bhyupeyu.si vivartanabhaaji bha"nga.m

"saar"ngaayudho vigha.tamaanamanoratho 'bhuut||13||

anya.h sa e.sa bhujavajrad.r.dhaabhighaata-

ni.spi.s.ta"saatravakulaacalacakravaala.h|

yenojjhitaa yudhi dayaam.rdunaatinamraa

yaathaarthyamaapuramaraa.h prathitasya naamna.h||14||

%p.430

asyaariva.m"sadaahanaanugu.naprataapa-

cchaayaikade"salavale"samapuurayi.syat|

dhaamaadhipo jagati yadyabhavi.syade.sa

na tva.s.t.ta.ta"nkaviniku.t.tanagha.t.titaujaa.h||15||

vaktra.m yathaa smitavikaasikapolabhitti

dhatte na vakti ca yathaa sphu.tame.sa ki.mcit|

manye bhavi.syati tathaa suracakravaala-

daavaanala.h sphuritaheti"sikhaasahasra.h||16||

duure 'stu taavadathavai.sa surendralak.smii-

masyaanuge.svapi mahatsu harirna labdhaa|

pattrairapi k.sitiruha.h pratibaddhav.rtti-

raasaadayatyavanimu.s.nakaraatapa.h kim||17||

adhyaasitaa.m puramimaamasuronnatena

sa.mbibhrata.h prathitamaanaparigrahatvam|

na hrepayanti danusuunubha.taanpragalbha-

mete kimarkakira.naa api la"nghayanta.h||18||

chaayaavibha"ngakalu.sa.h kriyate yadindu-

ru.s.natvi.saanudivasa.m pratikaara"suunya.h|

nirdahyate jalanidhirva.davaagninaa ca

tajjaa.dyaj.rmbhitamavaimi tayorvigarhyam||19||

%p.431

kaama.m bhavanti "sata"so jagatiiha kulyaa-

stulyaanubhaavabalataa kuta eva te.saam|

aali"ngyate tadatiriktagu.nodaya"srii-

ryatsa.mpadaa tadapi vaacyapada.m ja.daanaam||20||

kaalakramaadadhigatodayamekato 'pi

biijaa"nkuraatsapadi yaatamadhiimukhatvam|

valliikulaaya kimasuuyati muulajaala-

muurdhavakaa"saracitasthitaye taruu.naam||21||

paataalamandiratale kimivaatra k.rtya-

manyairvyatiitaga.nanai.h pha.ninaa.m "sirobhi.h|

"slaaghya.m tadekamapi "se.sapha.naasahasra-

muurvii.m bibharti yada"se.sagiriindragurviim||22||

vi.spanda"siitarucinirjharavaaridhauta-

dikkaa.h sahasraga.nanaa nanu santi "sailaa.h|

k.smaapii.thadhaara.nasahaa.h katicittu nuuna-

mavyaahatasthitikulavyapade"sayogyaa.h||23||

daityaadhipa.h smitamukho visasarja sorja-

maavarjito 'ti dayayaa yudhi jiivato yaan|

ruu.dhatrayaa vada rasaatalataaluvaasa-

marhanti te kimamaraa.h kimathaasurendraa.h||24||

ityuujcu.si trida"savairiguraavamar.sa-

garbha.m vidhuunita"siraastripuraariduuta.h|

%p.432

tu"ngaabhimaanagirinirjharajhaa.mk.rtena

vaakyena puuritasabhaag.rhamityavocat||25||

ki.m kathyate balavatii bhavitavyataatra

"socya.m sabhaatalamida.m danujaadhipasya|

yasyaasi vatsarasahasranipiitagaa.dha-

dhuumaandhakaaritamatirgurutaamupaasthaa.h||26||

maa bhuutparasparavirodhisuraasuraugha-

sa.mmardadu.hsthitamida.m jagadapya"se.sam|

ukta.m mayeti yadanujjhitak.rtyavastu

tadbaali"sena bhavataaparathaa g.rhiitam||27||

sarvatra vastu vitathapratibhaasameva

ni.hsa.m"saya.m bhavati viplavamandad.r.s.te.h|

mandaakiniisalilamindumariicigaura-

mutprek.syate k.satajamityani"sa.m pi"saacai.h||28||

abhyudvahandhavalataamapi "siitara"smi-

"sobhaadharaamahitapak.sagata.h suraare.h|

atyantavakrah.rdayo ra.naraagameva

"sa.msanviraajasi na "sa"nkha iva tvamittham||29||

%p.433

nindyaanapi stuvata eva gu.naanubhaava-

vandhyaanadhik.sipata eva vimuu.dhav.rtte.h|

du.hsvaaminastanubh.rtaamatidainyabhaaja.m

bhaavaanuv.rttirasikaamanujiivitaa.m dhika||30||

sa.mpratyamii budhajanasya na cittav.rtti-

maahlaadayanti bhavato 'bhihataprakaa"saa.h|

adyaapi kuk.sikuharaaspadapiitadhuuma-

"syaamiik.rtaa iva bh.rguudvaha vaaci var.naa.h||31||

antardadhatkalu.sataamapi jihmav.rtti-

raavi.skaroti gu.nameva bahi.h prakaamam|

kuk.sipravi.s.tavi.sasa.mhatiruttamaa"nga-

ratnaprakaa"samiva guu.dhapado vimuu.dha.h||32||

vyakta.m samaa"srayava"saadiha tatsvaruupa-

"suunyo 'pi tatprak.rtitaa.m bhajate jano 'yam|

"svaasaanila.h saralataamupayaati ve.nau

"sa"nkhodare ku.tilataa punarasya siddhaa||33||

yasyaatataayih.rdayaani nadanbibheda

ni.h"svaasavaatamukhariik.rtarandhramaarga.h|

sa.mkraantakuk.sikuharaaspadasaptasindhu-

sa.mgha.t.taghorataragho.sa ivaa"su "sa"nkha.h||34||

%p.434

pre"nkhatkaraa"nguli"sikhaagraviv.rttivega-

vaataahataa jalabh.rta.h kakubhaa.m mukhe.su|

cakrasya yasya kira.nai"schuritaa.h karaala-

dhaaraanik.rttadinakha.n.daruco nipetu.h||35||

liilaa harerabh.rta yasya ka.thorakopa-

hu.mkaarapaavaka"sikhaa vadanaatskhalantii|

ni.h"svaasadhuutah.rdayaaspadaguu.dhanaabhi-

padmocchvasatkapi"sakesaradhuuliliilaam||36||

yasya sthita.m karahatastanap.r.s.thasiima-

siimantiniirudita"sabdak.rtaanubandhai.h|

adyaapi pallavitapuuritapaa~ncajanya-

"sa"nkhasvanairiva mahaasuragehagarbhai.h||37||

tasyaadhipaa.ni surayauvatavaktrapadma-

vispa.s.tahaasagha.tanaacaturaarkabimbam|

dra.s.taasi kai.tabhariporasurendraka.n.tha-

pii.the.su cakramaciraatparivartamaanam||38||(pa~ncabhi.h kulakam)

naapnoti yasya yudhi daanavahetighaata-

muurcchaandhakaarapa.tala.m h.rdaye 'vakaa"sam|

graasiik.rtoragasahasrapha.naprati.s.tha-

maa.nikyara"smibhiriva pravilupyamaanam||39||

ucchvaasikaa~ncanapatattrasamiiravega-

visra.msita.m nabhasi "siitamariicibimbam|

%p.435

yenaa.n.dakha.n.da iti nirdudhuve '"ngalagna-

maakampitatribhuvana.m bhramataahave.su||40||

adyaapi pak.sapavano bhramatiiha yasya

paataalavartmani javena viceru.sa.h praak|

vaidhavyaviklavabhuja"ngavadhuusahasra-

saasraanubandhaguruni.h"svasitaapade"saat||41||

pratyagrasaurabhabharaakulitadvirepha-

maalaaha.thaah.rtasudhaarasa"siikaraardraa.h|

bibhratsudhautakaladhautapatattrapa"nktii-

rjvaalaavaliiriva sadhuuma"sikhaa.h k.r"saanu.h||42||

taark.syo yudhi svakaraluunapatattramukti-

sa.mmaanitasphuradamoghanipaatavajra.h|

niilaabhrakacchavimu.sa.h kus.rtipragalbhaa-

neka.hk.sa.naatsa dalayi.syati bhogino va.h||43|| (pa~ncabhi.h kulakam)

ni.h"se.salokaparivartavinodadak.sa-

dak.saariruuk.satarasaa ga.nasenayaite|

yaasyanti kaamapi da"saamasuraa virug.naa.h

sa.mhaaramaarutaparamparayeva "sailaa.h||44||

diksyandinii.su suravaara.nadaanapa"nka-

"syaamiik.rtaatapajalaasu vipannapak.saa.h|

%p.436

mattaa mahaasurajha.saa.h parid.r.s.taka.n.tha-

cchedaa bhavanti na cire.na samucchvasanta.h||45||

ti.s.thantu taavadatha vaakhilasaptaloka-

sa.mcaaracaaturaju.sa.h pramathaadhinaathaa.h|

dorda.n.dayantraparivartitaratnasaanu.h

paataalavaasmahameva karomi ki.m va.h||46||

iti kathayati ruuk.saalaapagarbha.m ga.nendre

dititanayapatiinaa.m krodhasa.mrambhaheto.h|

karatalahataratnastambhapa"nkti.h sabhaa saa-

vamaragirita.tiivoddhuutakalpadrumaasiit||47||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye bhaargavanirbhartsana.m naama
trayastri.m"sa.h sarga.h||

catustri.m"sa.h sarga.h|

krodho 'tha taa.m timiraviplavamandad.r.s.ti-

raabaddhavepathuratikramayogav.rddha.h|

aabaddhamuurdhavidhuti.h "svasitaanubandha-

paariplavaadharadala.h "sanakairavik.sat||1||

abhyaapatannu"sanasaasuracakravaala-

hu.mkaaradhuumanikaro dad.r"se purastaat|

%p.437

aali"ngitaakhilavapurvratakaaryapaana-

paryaaptasa.mstavava"saadiva dhuumitaarka.h||2||

vak.sa.hsthaliimalanasa.mbhriyamaa.nadhuuma-

lekhaavalii"sabalitaa.m kupito 'gnida.m.s.tra.h|

aalagnapiinadayitaakucakumbhapii.tha-

kaalaaguruprakarapatralataamivohe||3||

sa"ngraamadohadarasasphu.titai raraaja

piina.m hira.nyaka"sipostanayasya vak.sa.h|

sthuulaasthi"s.r"nkhalanipaatavirug.nakha.n.da-

dhaaraaraja.hkalu.sitak.satajairvra.naughai.h||4||

krodhaanmayenaracitaa bhruku.ti.h kirii.ta-

maa.nikyara"smikapi"sa"sramavaaribindu.h|

sa.mhaarakaalarajaniiva raraaja saa.mdhya-

raagacha.taaru.nitataarakama.n.dala"srii.h||5||

kar.naavata.msavikacotpalakaantibhinna-

sa.mrambhapaa.talakapolatalo.m 'sakuu.tam|

raakaaprado.sa iva raahupariplutendu-

bimba.h kare.na "satadundubiraahatoccai.h||6||

svedaambu"siikaraka.naprakaraavakiir.na-

vak.sa.hsthalavra.nadariikuharo vikumbha.h|

dadhre vibhinnakarikumbham.rgaarihasta-

visrastamauktikaguhaag.rha"sailaliilaam||7||

%p.8

sotsekamatsaradhiyo 'nalataarakasya

ni.speturaahavarasasphu.titavra.nebhya.h|

vak.sa.hsthaliivika.tavaprata.taabhighaata-

bhagnaamaradviradaraajavi.saa.nakha.n.daa.h||8||

sa.mrambhabhaasuraruco harika.mdharasya

vaktre.na sa.mbh.rtaruu.sa.h sphu.tahaasabhaasaa|

udgiir.nadagdhasalilaar.navabhasmadhuuli-

sa.mtaanavaa.davamukhaanuk.rtirvidadhre||9||

aataamrad.r.s.tikira.nacchuritaacchadharma-

vaariccha.taaka.napha.naama.nirullasantii|

chaayaakalindatanayaajalajaalamadhya-

magnaa kalerbhruku.tikaaliyamuurtiraasiit||10||

raahoralak.syata mukha.m d.r.dhadantayantra-

ni.spe.sadhuumamaliniik.rtataalumuulam|

daityaadhipai.h kavalitendukala"nkapa"nka-

sa.msargadhuusaramiva pravij.rmbhamaa.nam||11||

si.mhiisuto da"sanapa.t.tavigha.t.tanottha-

dhuumaccha.taa bhujaganaayakabhogadiirghaa.h|

graasiik.rtasya "sa"salak.smabh.rta.h kala"nka-

lekhaa ivodagiradantaritaantarik.saa.h||12||

ni.s.thyuutayaa kavalitaam.rtadhaarayeva

vaktraantaraalabhuvi bhuuribharaadamaantyaa|

%p.439

tasyaatini.s.thuraru.so vika.taa.t.tahaasa-

bhaasavabhaasitasabhaabhavana.m babhaase||13||

svedaambukardamitacuur.nitataarahaara-

dhuuliccha.taadhavalitaatanurinduketo.h|

vinyastacandanaraseva raraaja vairi-

lak.smiisamaagamasamutsukamaanasasya||14||

j.rmbhaavikaasigurumatsaradurniriik.sya-

maataamrabhaananamaraajata vajrabaaho.h|

autpaatika.m vika.tarandhraniruddhamadhya-

mudra"smima.n.dalamiva sphu.tamu.s.nadhaamna.h||15||

kaalaantakasya sakalaarikulak.sayaaya

dhuumaccha.taa malayato 'tha lalaatapa.t.tam|

pu.spaavata.msavigalanmakarandabindu-

paanaarthinii madhupapa"nktiriva nyapaptat||16||

ro.saaru.nek.sa.namariicivila"nghyamaana-

kaaloragaadri"sikhara"sriyamaasasaada||17||

abhyunmi.sacchikhi"sikhaapa.tala.m subaahu-

ranyonyabaahumalanena karadvayastham|

tva.s.taa vi.ta"nkatara.ta"nkaniku.t.tanottha-

maadhatta cakragha.tanaarthamivaarkateja.h||18||

sa.mrambhi.na.h k.sitisutasya ka.thorakopa-

raagaaru.nacchavi vilokya vapustadaaniim|

%p.440

daityaadhipaa.h k.sa.nama"sa"nki.sataanapo.dha-

gaa.dhorugarbha"sayanak.satajaccha.taardram||19||

.taa.mkaarayanvika.taku.t.timapa.t.tap.r.s.tha-

ma"ngu.s.thako.tid.r.dha.ta"nkaka.thoraghaatai.h|

na.s.taa.s.adikta.tatama"scha.tama.t.tahaasa-

ma.t.taalakuu.tabhidura.m vyadhitaagnida.m.s.tra.h||20||

cakre 'tigaa.dhakarapi.s.takaraalahaara-

taaraavaliivilulitaatanuccur.napuur.nam|

vajravra.naughamavacuur.nanakaamyayeva

sa.mrambhagarbharabhasasphu.tita.m vidarbha.h||21||

k.smaama.n.dala.m bibhidivaangurupaar.s.nighaata-

paatena kopakalu.so 'tha hira.nyanemi.h|

cakre rasaatalamad.r.s.tacaraarkabimba-

sa.mdar"sanaakulakutuuhalikaadraveyam||22||

vispa.s.tajihmatarace.s.titacittav.rtti-

ruts.r.s.tasaadhucaritapratipattidu.s.ta.h|

krodha.h k.sa.naadavinayaikaraso 'bhyasuuyaa.m

kurvanm.rgaa"nkamuku.te naraka.m jagaahe||23||

vak.sa.hsthaliilulitahaaram.r.naalada.n.da-

kha.n.da.h prakopamahi.se.na vigaahyamaana.h|

%p.441

chaayaajalaughakalila.h kalu.saakula"srii-

ruddaamavepathurathelvalapalvalo 'bhuut||24||

sa.mvartakasya karavajra"sikhaanipaata-

pi.s.taa"ngadaa.msa"sikharotthitadhuumaketu.h|

caamiikarotthamapara.m bibharaa.mcakaara

keyuurabandhamiva sa.msadi baahuda.n.da.h||25||

da.s.tau.s.thap.r.s.thavika.tabhruku.tiikaraala-

taamraananasya karasa.mpu.tape.sajanmaa|
anta.hstha"se.sapha.naratnanidhaanabhuumi-

pii.the papaata "sarabhasya k.r"saanuvarti.h||26||

sa.mhaaramaarutadhutapralayaagniheti-

taaluuracakraparima.n.dalacak.supoccai.h|

vindhyaasure.na bhayakaataradaityad.r.s.taa.m

ca.n.dii.m ru.sa.m dh.rtavataa paru.sa.m jagarje||27||

paadaabhighaatadalita.m k.sitipii.thabandha-

magre 'nusa.mdhirabhasaadiva kaalacakra.h|

cakre 'tigaa.dhakarasa.mpu.tapi.s.tahaara-

taaraavaliilulitadhuulika.naavakiir.nam||28||

abhyuttataama karataamarasaavam.r.s.ta-

timyallalaa.taphalako 'stamayaaya "satro.h|

aataamrad.r.s.tiratimatsaratastamaala-

niilacchavi.h k.rtatamiitimiro 'timaaya.h||29||

%p.442

svedodabindu"sabalo.smaviliinamauli-

vi.spandihemarasami"sratayaa lalaa.te|

bhruubhedaraajirajitasya raraaja kopa-

liilaapura.mdhrica.tulaatilakaayamaana||30||

pre"nkhannakhaa.m"suparikalpitaka.n.thadaama-

durdar"sana.h parimamar"sa kare.na kopaat|

vajraabhighaatavika.tavra.nabaddhasa.mstha-

vicchinnahaaraka.nakarburakaanti vak.sa.h||31||

dikcakravaalamanaghasmaraghasmarendu-

mauliik.sa.nasmara.nasa.mbh.rtasa.mbhramaardram|

krodhaagnidiipratarataarakataarakaak.sa-

kaak.sek.sita.m na kathamapya"sanairadhaak.siit||32||

j.rmbhaavikaasimukhaka.mdarad.r"syamaana-

jihvaalata.h sapadi vihvalayansuraariin|

aavartagahvaraparisphuritapravaala-

valliikaraalajaladhi"sriyamaapa dhundhu.h||33||

vajraprabhe.na vika.taaduraso viluuya

muktaaphalastabakadaama vikiir.namuudhvam|

aasannade"saracitasthiti"siitara"smi-

taaraapua.mdhriparivaaravilaasamaapat||34||

krodhoddhatabhruku.tibandhakabandhavaktra-

cchaayaandhakaaravisaraprasaropaghaatam|

%p.443

cakru.h karaalada"sanaa.m"su"sikhaasahasra-

"sobhaabh.rta.h sapadi ketumato '.t.tahaasaa.h||35||

vajraanalo 'pyanalabhaasuraghorad.r.s.ti-

paatairdahanniva jagadgurumatsara"srii.h|

smera.h savibhramamabibhramadudgataa.m"su-

cakraahitaarkaparidhi.m karapadma"saakhaam||36||

tena krudhaa dudhuvu.soddhatamuttamaa"nga-

mullaasibhi.h kanakamaulimariicicakra.h|

d.r.s.tavyudastaravira"smiriva vyadhaayi

sa.mbhraantakhecaraga.naa divasasya lak.smii.h||37||

sa.mbhremu.saa suraga.nena vilokito 'tha

jiimutaketurabhinanditasa.mprahaara.h|

haaraansaliilamalunaattaru.naarkabimba-

durdar"salocananipiitatadaatapa"srii.h||38||

muuko 'pi bhruku.titara"ngita.m lalaa.ta.m bibhraa.na.h
karatalataa.ditaa.msakuu.ta.h|

sa.mrambhasphuradaru.nek.samo jagarja krodhaandho
badhiritasaptalokamuccai.h||39||

vivartitaadharavikasatkapolabhuurvicintitaahitara.nalaabhahar.sula.h|

viko.sitobhayapu.taphullataarakaamamar.sa.no d.r"samanime.si.nii.m
dadhau||40||

visrabdhamaicchadavasaaditavaasavo.m 'sa-

visra.msamaanavasana.h savasaavaseke|

%p.444

vya.msaasura"sciramavisrasavisrutaasra-

visraavanaavasikara.h samare visartum||41||

prahraado vika.tavi.ta"nkada.m.s.tramaasya.m bibhraa.na.h
karatalataa.ditaa.msakuu.ta.h|

digbhittipratiphalitaa.t.tahaasabhaasaa sa.mhaare hara iva dattasa.mbhramo
'bhuut||42||

diksundariisphu.tanavaa.m"sukamindugaura-

maanandanirbharamivaariya"sa.h pipaasu.h|

vyaadaadamandamatha ka.mdarakalpamaasya-

maataamrataalu "satadundubhiraattaj.rmbham||43||

paadaaghaatairdaanavacakrasya tadaaniimaapaataala.m
d.r.s.tagabhiiraatanurandhraa|

saasuuyasya krodhava"saadindukirii.te puspho.ta k.smaa
rauravapaataarthamivaaraat||44||

si.mhaasanaadasahana.h sahasojjhihaasu-

rutsaahasaahasarasena sahasramaaya.h|

ha.msaa.msahaarihasita.h sahasaarihi.msaa-

sajjaahavo yudhi jahar.sa jahaasa coccai.h||45||

sa.mrambhaghoratarahu.mk.rtidhuumaketu-

hetisphuli"nganikaraira"saniprabhasya|

pratyuuyire sapadi haaralataa muhuurta-

maataamraratnikarairiva daanavaanaam||46||

k.rtabhuvanavinaa"saa"sa"nkahu.mkaaragarbhaa.h

sapadi paru.saro.savi.sk.rte.h suucirom.na.h|

madhukarakulaniilacchaayatastaarakaagraa-

jjalabh.rta iva vidyunni.spapaatojjvalaarci.h||47||

%p.445

giirvaa.naraajap.rtanaa.h savicittaviirya-

saarastadaahavanirargalacittav.rtti.h|

naacintayatkurucamuuriva paa.n.dusuunu-

ruccaavacaastracaturo yudhi vipracitti.h||48||

kulagirigarimasthaanalpakaayo 'timaaya.h

karakuli"satalenaasphaalayanbhuutadhaatriim|

gurutarabharataamyaddiggajaskandhapii.thii-

lu.thitavidhurasa.msthaarug.nabandhaa.m cakaara||49||

cak.smaayire k.sitibh.rta.h karapi.s.tahaara-

muktaa"silaa"sakalakarka"sa"sarkaraabhi.h|

abhyaahataa.h k.saya ivaasuracakravaala-

ni.h"svaasadurdharasamiiraparamparaabi.h||50||

sa.mk.sobhavibhramavi"siir.navikiir.nahaara-

muktaaphalaacchakarakaaka.nacakravaalam|

abhyutpatadditisutastanayitnucakra-

maakraantak.rtsnabhuvanatritaya.m tadaasiit||51||

karatalamalanottha.m manthariibhuutabhaanu-

prabhamanalamanalpajvaalamaalaakaraalam|

%p.446

sakalamamarava.m"sa.m dagdhumutpaadayantu

k.sayatara.niduriik.sya"scuk.subhe kaa~ncanaak.sa.h||52||

bibhratyudarataramaanasad.r"syamuuka-

"sailak.samaarabhasala"nghanadurdharatvam|

mattaa valiimukhavaruuthavatiiva d.r.s.ta

daityaadhiraajagurumatsaravikriiyaasiit||53||

te.saamaroci.sata cuur.nitapadmaraaga-

ratnaa"ngadaprakarapaa.taladhuulidigdhaa.h|

spa.s.taa.t.tahaasacalitaatanusa.mdhibandha-

vi.syandisaandrarudhiraa iva digvibhaagaa.h||54||

kalmaa.sitaambaratalaa.h pralayaavataara-

"sa"nkaakuliik.rtajagattrayad.r"syamaanaa.h|

ulkaalataa vav.r.sire v.r.saraajaketu-

sa.mrambhabhaaurasuraahitad.r.s.tipaatai.h||55||

vi.syandamaanaparipiitavipak.sakha.dga-

dhaaraanipaatasalilaa iva daanavaanaam|

svdaambu"siikaramuco vibabhurvi"saala-

vak.sa.hsthalii.su vika.tavra.naka.mdaraughaa.h||56||

aasannasa.myugatayaa sumaniibabhuuvu-

ruccaistaraa.m jahasuraahasataa.msakuu.taan|

%p.447

haaraa.m"sca cak.sudurudasthurathaasanebhyo

m.rtyorapi k.sabhiyo na "sa"sa"nkire 'nye||57||

sabrahmadhuurja.tiharii.mstrida"saa.mst.r.naaya

vispa.s.tamatsaradhiyo yudhi manyamaanaa.h|

daityaadhipaa"scakamire kamalaasanaa.n.da-

mutplutya paa.tayitumutka.taro.saruuk.saa.h||58||

tai raahukopajanitapratipak.sapak.sa-

sa.mhaarabhiitibirapaak.rtadhairyabandhai.h|

aasthaanyasau surariporbibharaa.mcakaara

durdhar.sataa.m yadupateriva v.r.s.nisainyai.h||59||

ittha.m ru.sendhanavinaak.rtamapyadhuuma-

muurdhvek.sa.na.m smarariporiva dagdhakaamam|

jajvaala daanavasada.h pralayaarkabimba-

durdar"saghoragha.titaanalataaraka.m tat||60||

vidadhruvasare 'tra daityacakrapralayaparisphu.tapai"sunotthitaani|

sakalabhuvanama.n.dale 'pyasakta.m bhayamanimitta"sataani
daaru.naani||61||

pratidinamapavargadvaararandhraadamanda.m

dinak.rta iva bimbaadargalaadiirghada.n.daa.h|

%p.448

pratikakubhakalkaa.h peturulkaa.h k.sayaagne-

rbhuvanadahanahelaasuutrapaataayamaanaa.h||62||

tva.s.t.ta.ta"nkagha.tanaaniku.t.titagraavasaaravika.taasthisa.mbhavam|

dhuumaraa"simiva bhaanuma.n.dale lagnamaik.sata kabandhamaasuram||63||

nirgacchanrajanikarasya bimbamadhyaadutpaataprasarava"sna dhuumada.n.da.h|

vaidagdhii.m kuvalayadaamaniilabhaasa.h kha.dgasya vyadhita
vilagnadattamu.s.te.h||64||

utpaatadhumamalinairnijakopacakra-

garbhacyutai.h pari.nati.m samupeyivadbhi.h|

akiiryataa"su kamalaasanapu.n.dariika-

biijairivaambaratala.m grahacakravaalai.h||65||

abhimukhapatinaa"saa"sa"nkayeva pradiipta.m

vivi"suranalamaa"saa daahayuktyaa tadaaniim|

sphuritavika.taketuvyaaptadikcakravaala.m

gaganamapi bhavi.syatsa.myugacchaayamaasiit||66||

k.subhitavi.samaveloddaamaratnaakaraa.ni

k.ayataru.niruco naajiiga.na.mstaani daityaa.h|
pratikakubhamakaa.n.do.d.daamaraakha.n.dala"srii-

hara.narabhasaka.n.duuca.n.dadorda.n.dakha.n.daa.h||67||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye andhakaarasurabhaak.sobho naama
catustri.m"sa.h sarga.h||

%p.449

pa~ncatri.m"sa.h sarga.h

ityahitatribhuvanak.sayasa.mbhramaarti

dikcakravaalagaganak.sitigocare.su|

utpaataviplava"sate.su samudbhavatsu

tasmink.sa.ne pralaya"sa.msi.su daanavaanaam||1||

sa.mrambhagarbhauruni.h"svasitaanilottha-

dhuumaccha.taabhirasuraadhipama.n.dale.su|

medhaavaliibhirabhita.h sthagayatsu loka-

sa.mvartadurdinamukhe.sviva digvibhaagan||2||

da.s.tau.s.thapa.t.tavika.tabhruku.tiivibha"nga-

maaveganirdhuta"sira.h smaravairiduutam|

pa"syatsu jihmamanalolba.nad.r.s.tipaata-

plu.s.taprakiir.naka"sikha.m ditijaadhipe.su||3||

anta.hprakopadahanoddhatahetidaaha-

bhiityeva ka.n.thavikacotpalamaalikaasu|

vak.sa.hsthaliinika.sa.notthak.r"saanudhuuma-

vyaajaatpalaayanaparaaya.nataa.m gate.su||4||

adyaiva te 'stu nidhana.m sadasiitya"sakla-

kli.s.taak.sara.m nigadata.h kramayoga"suunyam|

sa.mtarjayatsu taraliik.rtatarjaniika-

mittha.m ga.naadhipatimaahavadurmade.su||5||

sa.mrambhagaa.dhavalitaa"ngulipallavaagra-

murdguurya mu.s.timapare.su ru.sabhihantum|

%p.450

utthaaya da.s.tavika.tau.s.thamavadhyaduuta-

buddhdyaa "sanairupavi"satsu nijaasane.su||6||

anye.su dhiiralalitasthiti k.rtyavastu-

cintaaprave"saviva"siik.rta"semu.siikam|

sa.mrambha"suunyamamaraari.su nistara"nga-

bha"ngormimaalisad.r"sii.m "sriyamaa"srite.su||7||

premaanubandhiparimaarjanalagnaraaja-

lak.smiidukuulapa.tallavavibhramaabhi.h|

vibhraajitena nakhadiidhitima~njariibhi-

raakramya paadaphalaka.m cara.nena haimam||8||

cetoharasmitavikaasikapolabhitti-

bhruuk.sepalolalalitaa"ngulihastace.s.tam|

candraa.m"sugaurarucikalpalataadukuula-

parya"nkabandhavika.tonnatapiinavak.saa.h||9||

daityaadhipo mukharitaakhiladi"nmukhena

vaakyena daanavacamuupatikar.nakuk.siin|

aapuurayanpralayamegha ivaadrirandhra-

bhaagaanvi"se.sasparu.saak.saramityavaadiit||10|| (da"sabhi.h kulakam)

ki.m saa.mprata.m taraladuutavaca.hprapa~ncai-

rebhi.h kilaakulitasattvadhiya.h stha daityaa.h|

sa.mbhaavyate "sikhari.naa.m nahi mugdhapattri-

"sabda"srutik.subhitakesarika.mdaratvam||11||

%p.451

etena duutavacasaapi vij.rmbhamaa.na-

sa.mrambhametadavalokya suraaricakram|

"sa"nke kulaacalakula.m kalavi"nkapota-

parysapak.sapavanaahatibaddhakampam||12||

yadbaalabhaavasulabha.m "sa"salak.smamauli-

duuto 'bhyadhaadayama"sa"nkitacittav.rtti.h|

vaktu.m k.sama.m pit.rg.rhe tada"se.sameva

"srotaasti yatra rabhasena sa maat.rvarga.h||13||

trailokyasaaragurudhaama sada.h kilaita-

nnaiva sma"saanama"sivaatma "sivaa"savaa.dhyam|

daityaa ime ripukulaacalacakravaala-

ni.spe.sakalpamaruto na ga.naplava.mgaa.h||14||

daityaadhiraajavinipaatavibhii.sikaabhi-

rabhyetya bhaayayasi duuta dite.h sutaanyat|

tadvyaahata.m laghughanaaghanamuktatoya-

dhaaraabhireti na yata.h "samamaurvavahni.h||15||

nirjitya sa.myugamukhe suraraajacakra-

mapyaatmasaajjagadakaari yadaiva daityai.h|

kvaasau tadaa samabhavatkathayendumauli.h

skando 'thava kva nu ga.naa.h kva nu te kva nandii||16||

aa"svaasayannasilataavanataalav.rnta-

vaatairn.rsi.mhanakharak.satavigrahaa.m ye|

%p.452

lak.smii.m punarditijaraajakulasya kaala-

da.n.dapraca.n.daparipiivarabaahuda.n.daa.h||17||

ki.m tairna nandanagatairdayitaajanasya

giirvaa.napauru.samiva svarucaa hasantii|

aapaanabandhamuditairapanidraratna-

pu.spaavata.msaracanaa kriyate 'surendrai.h||18||(yugalakam)

ki.m vaavalokanakutuuhalibhistrilokyaa-

maaruhya baahujitadevavimaanaviithii.h|

naabhraamyataasurabha.tai.h samaraattagandha-

gandharvaki.mpuru.sagiitavinodyamaanai.h||19||

maa.nikyapu.spabharamantharakalpavalii-

liilaag.rhodaragatairharaduuta daityai.h|

ki.m naanvabhuuyata vidagdhavilaasadigdha-

mugdhaarivaaravanitaaratakeliliilaa||20||

ki.m vaa na vibhramavibhuu.sitadaityanaarii-

hastaaravindapadadurlalito g.rhaanta.h|

adhyaavasankaravim.r.s.takala"nka eti

yaathaarthyameva g.rhacandra iti sma candra.h||21||

ki.m vaavarodhanavadhuudayitatvapak.sa-

paataatsurai.h satatasa.mnihitiik.rtaarkaa.h|

svaadhiinavallabhatayaa pratipannahaari-

haasaa vyaloki.sata no na g.rhaambujinya.h||22||

%p.453

pi"ngasphuratkira.nakesara"saaritaa"saa-

smerasya no kimupadiikriyate surendrai.h|

utkhaata"se.sapha.nabh.rtpha.nacakravaala-

maa.nikyapu.sparacitaa mama ma"ngalasrak||23||

vispa.s.tasa.mh.rtanirargalasaptaloka-

puurapragalbharasitaa m.rduma~njugarjaa.h|

ki.m me na yaamapa.tahatvamavaapnuvanti

saudaamniikanakako.nabh.rta.h k.sayaabdaa.h||24||

praaleya"sailata.takaananadevataabhi-

rabhyetya no m.rgamadaaguruku"nkumena|

sa.mpaadyate kimavarodhavadhuujanasya

daityaadhiraajapuri vibhramama.n.dana"srii.h||25||

daityaadhipairyudhi jitasya m.r.naalasuutra-

garbhe sthitirbhayava"satpunaratra maa bhuut|

nonmuulitaa.h kimamaraadhiopateritiiva

maddantibhirbhavanakaananapa"nkajinya.h||26||

ki.m vaa vigha.t.tanavirug.nasupar.naketu-

naabhiihradaambujajaradbisada.n.dakha.n.dai.h|
daityairapu.syata mama vyapah.rtya harmya-

vaapii.su na druhi.nadhora.naha.msapa"nkti.h||27||

vispa.s.tabha"ngalaghucaapalataapariita.h

sa "sriiphalaikarasiko hariraahavaagre|

%p.454

sthairya.m bibharti kuta eva vi"sa"nka.te.su

daityaadhiraajakaravaalalataag.rhe.su||28||

cintaabharaanatamukhapratibimbalagna-

lolaikaku.n.dalasitetararatnakha.n.dam|

tasyaacire.na dayitaa vahati stana.m 'srii-

rvi"sraanta.sa.tcara.nacakramivaaravindam||29||

lak.smyaa bhavi.syati ra.ne bhayabaddhakampa-

lolaa"nguli"slathag.rhiitakaraalanaalam|

visra.msi saandradalama.n.dalapak.smakha.n.da-

mutkar.nika.m tadapi vibhramapu.n.dariikam||30||

pratyagramecakarucirvikaraalalola-

kallolapiivarakaraahatapu.skara"srii.h|

svacchandameva cak.r.se sahasaa"su yena

siiraa"nku"sena kari.niiva kalindakanyaa||31||

sa.mkhye jitasya halino 'pi mayaiti tasya

nuuna.m trapaabharavhastatayottamaa"ngam|

antarniguu.dhama.ni"saara"sira.hsahasra-

bhaaraatigauravava"saadiva bandhuratvam||32|| (yugalakam)

krii.daapatattrirabhasotthajigh.rk.sayaaraa-

tk.sipto mayaapi vinataatanayasya tasya|

paa"sa.h prasaadanavilagnabhuja.mgabhoga-

liilaa.m puraiti cara.naa"nguliko.tilagna.h||33||

%p.455

koda.n.dama.n.dalaka.tukva.nita.m madiiya-

maayodhane "srutavato h.rdayaatsmaraare.h|

dhairya.m gami.syati niruddha"sariirabhiiru-

cittasthabhiitipari.naamava"saadivoccai.h||34||

koda.n.damandaragiri"srava.naantak.r.s.ta-

maurviik.rtaahigha.titonnatap.r.s.thabhaaga.h|

yasyaacyuto 'pyabhidadu.s.namariicibimba-

durdar"sabhaasuramukhastripura.m p.r.satka.h||35||

mu~ncanti "saatravavadhuunayanaaravinda-

maalaa.h karaahatapayodharama.n.dalaagram|

adyaapi diipitapuratrayataayamaana-

dhuumaabhighaatagha.tanaadiva yasya baa.spam||36||

aalambitaa.m karajakuu.ta"sikhaavida.s.ta-

taaraaga.naa.m vapu.si viik.sya m.rgendrak.rttim|

yasyojjhita.h "sucimariicicaya"scakaasti

bhiityeva lak.smahari.nena kirii.tacandra.h||37||

uurdhvek.sa.naanalamanindhanamapyavaimi

dhatte mayaa yudhi hara.h sa vijiiyamaana.h|

ro.saanubandhamalinaalikapa.t.tap.r.s.tha-

ni.s.thyuutdhuuma"sabaliik.rtavisphuli"ngam||38|| (cakkalakam)

aakuu.nitek.sa.namukhasya k.rpaa.naya.s.ti-

re.saa ra.ne.su patitorasi candramaule.h|

%p.456

haariik.rtoragapha.naama.ni"saa.nako.na-

kaa.sakrame.na mas.r.niibhavati k.sa.naanna.h||39||

pa"syasyava"syamacire.na vikha.n.dyamaana-

dorda.n.dadarparabhasasya mayaa ra.ne.su|

"syaamaayamaanamalikek.sa.navahnidhuuma-

cchaayaavila"nghitamivaananaminduaule.h||40||

aapaatajarjaritajahnusutaajalaugha-

nirm.r.s.talaa~nchanakala"nka ivaacchalekha.h|

haste ya"so"nkura ivaiti puraa harasya

helaa jayena mama so 'pi kirii.tacandra.h||41||

aayodhane 'pi vijitasya mayaa smaraare-

ruurdhvek.sa.naanala"sikhaabhihato lalaa.te|

paa.ni.h puraiti gha.tanaa.m nakhako.tira"smi-

sa.mdehitaamalakirii.ta"sa"saa"nkakha.n.da.h||42||

piinaantaraalaparivartitamatk.rpaa.na-

cchaayaanubandhabahalacchavikaalakuu.tam|

ka.n.tha.m bibharti na ciraadiva sa.mbhramaarta-

"sailaadhiraajatanayek.sitamindumauli.h||43||

cakriik.rtaatanudhanurgu.nagu~njitena

sa"ngraamamuurdhni mayi rundhati "sailaku~njaan|

%p.457

jihretu tasya h.rdaya.m tanulagnabhiiru-

cittaardhabhaagaviditacyutadhairyabandham||44||

nirdhautakajjalalavaamapi baddhaghora-

muurchaandhakaaragahanaa.m ruditena gaurii|

nyastaa~njanaamiva vidhaasyati pak.smapa"nkti-

rudv.rttataarakamayuukha"sikhaavaliibhi.h||45||

cintaag.rhiitadayitaa"sithilopaguu.dha-

ka.n.thasya manyubharadu.hsthitacittav.rtte.h|

"sayyaantare sairidivai.syati bha"ngama"su

saa vartanii rasikataanugataa smaraare.h||46||

taara.m "saraasanagu.nakva.nita.m bhayena

sa.mstambhita"srava.nataalamuda~ncitaak.saa.h|

aakar.nayantu samare mama janmasaama-

gho.sodayaatirabhasaadiva diggajendraa.h||47||

graasiik.rtaakhilajagattritayo 'dhunaiva

saandraandhakaaramalinaamasuraadhinaathaa.h|

ki.m dhuumavartimiva taamapi kaalaraatri-

meka.h pibaami bhavataamadhunaa purastaat||48||

nighnannakhe.takha.takaamukhahastak.r.s.ta-

maurviivinirgalavinirgatamaarga.naughai.h|

%p.458

taa.m revatiimapi kha.taakhumavaimi sa.mkhya-

maarge 'ti"su.skamalinacchavidehaya.s.tim||49||

aaropya ki.m punarapi bhramamu.s.nara"smi-

bimba.m krame.na harihetijigii.sayaika.h|

.ta"nkaabhighaataviniku.t.titatanni"saata-

teja"scha.taabhirapara.m gha.tayaami cakram||50||

maa.nikyakandukamivo.s.namariicibimba-

maaspho.tya paa.nikamalena saliilametat|

kurve tadiiya"sikhigarbhamayuukhataamra-

maaruu.dhapaakamiva ki.m k.sitipii.thap.r.s.tham||51||

abhyaahataa nipatataa karavaalamegha-

dhaaraajalena gurusa.mgaradurdine.su|

mu~ncantu taavadadhunaa cirasa.mbh.rta.m ta-

muu.smaa.namunnatiju.sa.h pratipak.sa"sailaa.h||52||

muktaa"silaa"sakalakomalabhaasi baala-

bhaare 'stu du.hkhavidhuraa camariiva taavat|

ucchraayi daityapatikiicakacakravaala-

bhagne 'dhunaa ya"sasi nirjarava.m"salak.smii.h||53||

gaambhiiryarecitamanuurjitakai.tabhaari-

taapaanubandhavisaratvamabhiik.s.namaaptam|

%p.459

tatstokameva surasainyamavaimi taava-

daayodhane 'tra marumaargajalaayamaanam||54||

manye nisargamahataa.m h.rdaye.su puurva-

micchaiva ni.spratighataamanaghaa.m vahantii|

pa"scaadupaayagha.tanaa sakale.su k.rtya-

vastu.svananyasad.r"siimupayaati siddhim||55||

vispa.s.tamu.s.tigha.tanaagu.nayogabhaaja-

stiik.s.niik.rtaa bha.tajanena k.rpaa.napa.t.taa.h|

kaaryapraandhagha.tanaavahitai.h suniiti-

margaa"sca bhiiruh.rdayairnanu saprapa~ncaa.h||56||

yasminnisargamahataa.m carama.h prak.r.s.ta-

maarambhamaadyamati"seta iha prayatna.h|

ta.m taaratamyabharasa.mbh.rtij.rmbhamaa.na-

sa.mrambha"suunyaphalamaadriyate 'vidagdha.h||57||

aurjityamujjhitavataa.m bata viita"sa"nka.m

kaarya.m kari.syati ca niitivi.suucikaa va.h(cet)|

%p.460

vandhyaasuta.h "sa"savi.saa.nadhanurvidhaaya

mok.syatyava"syamacire.na sa naakabaa.naan||58||

vispa.s.taluttha(.n.tha)nakathaa.m vijahiita niiti-

kanthaamamantharaparaakramamaargapanthaa.h|

tandraalubhirna sulabha nanu dhairya"saurya-

"sau.tiiryahaaryah.rdayaa kvacideva lak.smii.h||59||

nuuna.m maliimasapayodharama.n.dalaasu

jaataasu dik.sviva vipak.sanitambinii.su|

sa.mpraapyate madhujiteva vi.ta"nkaratna-

parya"nka"se.sagha.titena mayaapi nidraa||60||

k.rpa.navirutilagnaa raatri"sobhaadhare 'smi-

nnabhipatati tamisraa dhuusare matk.rpaa.ne|

virahavidhuracetaa.h paar"svamutsrak.syati draa-

ktuhina"sikharikanyaa cakravaakiiva bhartu.h||61||

ityaavirbhuutadarpaprasaramabhidadhatyandhake baddhamanyaa-

vaalak.syaantarvivak.saasphuradadharapu.ta"scuk.subhe kaa~ncanaak.sa.h|

ratnapraalambamaalaamalakira.na"sikhaanirjharaambha"scha.taabhi-

rbibhrannirvaapyamaa.naatanukuli"sa"sikhiplo.samuccairivora.h||62||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye andhakaasuravyaahaaro naama
pa~ncatri.m"sa.h sarga.h||

%p.461

.sa.ttri.m"sa.h sarga.h|

bibhratkalindatanayaamiva candramauli-

liilaadh.rtatrida"sanirjhari.niir.syayaaraat|

"syaamiik.rtaarkakaracakrakirii.takuu.ta-

ko.tisphuranmarakataa.m"su"sikhena muurdhnaa||1||

dolaayamaanama.niku.n.dalako.tilagna-

ratnaa.m"supu~njaparipi~njaritaavata.msa.h|

asa.msthalena vika.taa.msata.te 'bhihatya

vya.msaasura.m sa nika.tasthitamityavaadiit||2|| (yugalakam)

he daityanaatha kimavastuvij.rmbhamaa.na-

sa.mrambhamityabhidadhaasi vibhinnadhairya.h|

ti.s.thatsu daanabha.te.svapi sa.myugaaj~naa-

laabhonmukhe.su dalitaarikulaacale.su||3||

tatsveva sa.mnihitadiggjaga.n.dabhitti-

vi.spandamaanamadapa"nkak.rtaa"nkure.su|

daityendrabaahu.su ripuk.sayakaalaraatri-

maalambate tava kara.h karavaalavalliim||4||

paar"sve vilokayasi ki.m bhruku.ti.m vidhaaya

kopaatsavepathukara.h kuli"sa.m jigh.rk.su.h|

tatkaaryame.sa kurute tava baahureva

helaavirug.nasakalaahita"sailacakra.h||5||

aayodhayatyadhikamekatamaapi kaaci-

dalpaapi te bha.tavaruuthavatii vipak.sam|

%p.462

paryaptimeti "sikhina.h samiduddhatasya

dagdhu.m sphuli"ngaka.nikaapi samaasajantii||6||

medhaasitastava bhujo nanu mekalaadri.h

keyuurame.sa "sikhara.m vika.ta.m bibharti|

nistri.m"saya.s.tiriyamatra vi.ta"nkasiimni

haalaahalolba.nalataa vidadhaati moham||7||

satya.m tvameva sakala.m suraraajacakra-

meka.h k.sa.naaddalayitu.m samare samartha.h|

bhasmiikarotu va.davaanalamantare.na

kallolakaa.n.dakalila.m ka ivaambu sindho.h||8||

tejastvayaa ni"sitamaarga.na.ta"nkaghaatai-

stva.s.treva "saatitamanargalamiddhadhaamna.h|

aaropitasya samarabhramamaatataayi-

lokasya diiptataramaaracita.m ca cakram||9||

aakar.nitena vacasaa bhavato bibharmi

yatsatyamutpulakapuurabharaa.m svamuurtim|

ko 'pye.sa "sabdamahimaa jaladasya yena

ratnaa"nkuraprasavameti viduurabhuumi.h||10||

vaakya.m braviitu suvacaa.h sadasadviveka-

yogyo bhavaaniva bhavedyadi tatra ka"scit|

graav.na.h prasuutimadhigacchati hema yasmaa-

nnaasau kvacidbhavati tasya nikaa.sapa.t.ta.h||11||

%p.463

praj~naa mamaalpavibhavaapi vivekayoga-

me.saa kiyantamapi naiva nirasyatiiha|

jyotsnaatapa.m bahulapak.saparik.sataapi

naatmaanuruupamam.rtaa.m"sukalaa jahaati||12||

naisargikii.m virasataa.m dadhato 'pyabhiik.s.na-

maasedu.so 'pi ja.dimaanamaga.nyav.rtte.h|

vaakyasya saaraguru.no gurubhi.h pariik.sya-

manta.h prasuutirupalaadiva kaa~ncanasya||13||

arhanti meghamalinaa.h sadasi grahiitu-

meter 'thatattvamadhunaa vacasi sthita.m na.h|

daityaadhipaa madhukaraa iva pu.spadhuuli-

garbhe k.rtavyatikara.m makarandale"sam||14||

nirbhidyamaanah.rdayocchalita.m vyudasta-

hastasya pa~ncabhirupo.dhan.rsi.mhamuurte.h|

ro.saadiva pratimitairnakhadarpa.ne.su

daityendra"so.nitamapiiyata yasya vaktrai.h||15||

da.m.s.traag.rhiitagurusa.mbhramabhuutadhaatrii-

paataalapaatapunaruktibhayena ruddham|

antarvighur.nanavisa.msthulasaptaloka-

maasiidvaraahavapu.sa.h "svasita.m ca yasya||16||

maccakrako.tiparivartanasa.mdhibandha-

cchedaartime.sa kathayi.syati daanavaanaam|

%p.464

jiivanvidhu.mtuda itiiva puraa vicintya

yena vyadhaayi mukhama.n.dalamaatra"se.sa.h||17||

sa"ngraamamuurdhani vipuurayitu.m na yena

yatnaadapi sphu.tamarpaayata paa~ncajanya.h|

ni.h"svaasanunnah.rdayaaspadasaptaloka-

sa.msthaanaruddhavika.taananarandhramaarga.h||18||

lak.smiikaraakalitavibhramapu.n.dariika-

liilaavam.r.s.tacara.no yudhi "saar"ngapaa.ni.h|

cintaapatha.m na kathameti sa daityamaarga-

sa.mhaaratigmakarabimbasudar"sano va.h||19|| (pa~ncabhi.h kulakam)

ni.s.thyuutani.s.thura"sikhaanalavisphuli"nga-

pi"ngiik.rtaambaratalaa samaraa"nga.ne va.h|

kaumodakii sm.rtipathaatskhalitaa katha.m nu

tadbaahuda.n.dagha.titaariyugak.sayolkaa||20||

sahyeta kena ra.navartmani nandako 'pi

ka.n.thacchidaarasabharaadiva yo 'suraa.naam|

kalmaa.sito.s.nakira.naa.m"sukaraalara"smi-

rekhaachalena kurute 'nyak.rpaa.nasargam||21||

yasyaahave.su parivartaju.so muraari-

hastaa"nguliikisalayaagragatasya duuram|

siimantyamaanatimiraa.h kira.nairni"saata-

dhaaraavakha.n.danabhiyeva di"so 'sasastru.h||22||

%p.465

digdevataakanakadarpa.navisphuli"nga.h

sarpannatarpyata janaardanadarpavar.sma|

dhaaraak.r"saanurapi yasya suraarika.n.tha-

naa.diinirargalagalatk.satajaccha.taabhi.h||23||

cakra.m k.sameta yudhi tatka ivaasya roddhu-

muddhuutadhuusaritadikpa.talaandhakaaram|

unnidrakundadalakomalakiirticandra-

lekhopab.r.mha.nasahasramariicibimbam||24|| (tilakam)

maa bhuutpattrapavanena kapaalabandha-

sa.mdhirdvidhaa dalita e.sa divasp.rthivyo.h|

dhyaatveti yo '.n.da"sakalaadudita.h k.sa.nena

ca.n.detaro.d.dayana.dambariko 'mbare 'bhuut||25||

helaadila"nghitajagattritayo bhuja.mga-

sa.mdaanita.h "satamakhaanujadehabhaara.h|

yenohyate viyati vaajiga.nena duura-

mu.s.natvi.so ratha iva sphuradekacakra.h||26||

pu~njiik.rtoragasahasrajighatsayeva

pak.saanilena ghanavartmani ya"scakaara|

k.smaama.n.dala.m vidalitaacalacakravaala-

mekiibhavatk.subhitasaptamahaasamudram||27||

brahmaa.n.dagarbhamapi yo 'dhivasannijaa.n.da-

pi.n.daadanirgamanameva vidaa.mcakaara|

%p.466

digbhittisa.mka.tavikuu.nitapak.sma(k.sa)paalii-

mandakramo.d.dayanadu.hsthitacittav.rtti.h||28||

yasyaavatiir.namadhivaaridhi "sai"save 'pi

liilaag.rhiitagajakacchapama~njasaaraat|

trastaalagardag.rhi.niitaralaak.sid.r.s.ta-

mutkampikaatarajanaardanakuurmamaasiit||29||

taark.sya.h sa cintya udakaadiva dugdhasindho-

raadatta yo 'm.rtarasa.m suraguptibandhaat|

ca~ncvagrada.s.tap.rthu"se.sam.r.naalakaa.n.da-

paataalagarbhanaliniita.taraajaha.msa.h||30|| (.sa.dbhi.h kulakam)

aataamradanturapha.naa"nguliko.tibhaaga-

vispa.s.taratnakarajaa.m"sumucaa katha.mcit|

uttambhitaa vika.tabhogabhujena yasya

paataalataalu tarasaavaniraavi"santii||31||

k.smaama.n.daloddhara.nalagnamahaavaraaha-

vinyastani.s.thurakhuraagravikha.n.dyamaanaa.h|

pi"ngai.h paraagapa.talairnavaciinapi.s.ta-

pi.s.taataka"sriyamadhurma.nayo 'pi yasya||32||

kalpaavadhaavadhipayodhi yamekameva

baddhaaspada.m madhuripu.h "sayaniicakaara|

kuk.sipravi.s.tabhuvanatrayacitrace.s.taa-

vyaahaaravibhramaviluptasamaadhinidra.h||33||

%p.467

"se.sa.h sa yasya bhuvanapralayaavataara-

paryaaptataa.n.davaparikramanamyamaanaam|

dikku~njaraa.msa"sikharaskhalitaa.m katha.mci-

durvii.m dadhacchvasiti gaa.dhamupo.dhakheda.h||34||

bhruubha"ngabhii.sa.namarii.naru.so ra.ne.su

tasya k.sameta ka ivek.situmindumaule.h|

"saakhaabhiraahitabhaya.m tis.rbhistri"suula.m

d.rgbhi"sca vktramanalolba.naruupabhaagbhi.h||35|| (pa~ncabhi.h kulakam)

yasyaa.h palaayanaparaaya.nataamupeta-

maalokya daanavakula.m samare hasantyaa.h|

bhaati sma dantama.ni.suunmi.sitaa himaadri-

saanusthalaatpari.nateva vipaa.n.dura"srii.h||36||

aakampitatribhuvanaa.m bhujada.n.dakha.n.da-

sa.mchaaditaambaratalaa.m samaraajire.su|

kastaa.m jagatk.sayanirargalan.rttaraaga-

liilaamiva smarariporvi.saheta ca.n.diim||37|| (yugalakam)

yasyaadhiga.n.data.tamutka.takar.nataala-

dolaanilaabhigatinirdayarug.namuulaa.h|

k.so.niibh.rto 'pi patitaa.h srutadaanalobha-

liinadvirephapa.tala"sriyamudvahanti||38||

abhyunnataa.msa"sikharaagravigha.t.tanaabhi-

rnonmuulita.h kathamapi trida"saacalo 'pi|

%p.468

ga.n.dasthalii.m nika.sata.h srutadaanasindhu-

maalaanapaadapa iva "sriyameti tasya||39||

yasyaik.atendukalikaadhavalaadvi.saa.na-

da.n.daadura.hsthalavivartitahaaraphenaa|

jyotsnaaccha.taa"sabalitaambaravartmabhitti-

rmandaakinii himagireriva ni.spatantii||40||

yasyaamalaambarasarasyahimaa.m"subimba-

raktaambuja.m saraladiidhitipak.sma lak.smiim|

dhatte vi.saa.nabisakaa.n.dakaraalamuula-

liilaavyudastakarada.n.damuhuurtalagnam||41||

gaa"ngaayane.h samiti tasya vi.saa.navajra-

paatena daanavakulaacalacakravaalam|

sa.m"siiryamaa.navika.taasthi"silaavakiir.na-

masyaa.h k.sa.nena laghayi.syati bhaaramurvyaa.h||42|| (pa~ncabhi.h
kulakam)

utk.siptapiivaraniraayataka.mdhare.na

meghaavaliimiva cucumbi.sataanuraagaat|

ya.h smohyate sarabhasa.m savilaasapiccha-

sa.mchaaditaambaratalena "sikha.n.dinoccai.h||43||

tigmaa.m"subimbama.nikandukamavyavastha-

saaspho.tya paa.nikamalena saliilamurvyaam|

%p.469

cikrii.da ya.h "si"sutayaa pralayaagame.su

saprema pa"syati vimugdham.rgaa"nkamaulau||44||

skandasya tasya ditijaadhipadugdhasindhu-

lak.smiisamuddhara.namandara"sailamuurtim|

krau~ncaadrinirdayavimarda"sitaa"sriko.ti.m

"sakti.m na so.dhumasure.sviha ko 'pi "sakta.h||45|| (tilakam)

pre"nkhacchikha.n.dabhara"sobhivapu.h kalinda-

kanyaahrada"sriyamagaadhatayaa dadhaane|

"sakto ra.ne dalayitu.m pracalaakiketu-

rahnaaya kaaliyamivaahtamacyuta"srii.h||46||

aasthaanadaanasamaye "sa"sikha.n.damaule-

raatasthu.sa.h pratidina.m pratihaarabhuumim|

yasyaavalokanava"saadbahu manvate ca

padmaasanaprabh.rtayo 'pi d.r"sa.h patantii.h||47||

ko vaa vi.dambitajagatpralayaarkabimba-

vahnisphuli"nganikurumbanipiitasindhum|

"suula.m "silaadatanayasya yudhi k.sameta

so.dhu.m "silaadatanayasya yudhi k.sameta

so.dhu.m sasa.myugarasabhrama.naanubandham||48|| (yugalakam)

aak.sepamaahavamukhe vidhutottamaa"nga-

sa.mgha.t.tanirdalitamaulikapaalakha.n.dam|

%p.470

ca.n.de"svarasya nibi.dabhruku.tipraca.n.da-

.taa.mkaara.dambaramapi k.samate na m.rtyu.h||49||

krodhe"svaro 'pi karavaalaviluunaka.n.tha-

pii.thai ra.ne.svasuh.rdaa.m lu.thitai.h "sirobhi.h|

t.rpti.m k.rtaantakari.no vidadhadvidhaana-

pi.n.dairivaajibhuvi viik.situmapya"sakya.h||50||

indro 'pi saandrarucicandrakacakravaala-

ruupaabhiraamapari.naamavilocana"srii.h|

bhiityaa "sikhii hatamakhasya babhuuva yasya

cintya.h katha.m nu bhavataa.m na sa viirabhadra.h||51||

anye 'pi lokaparivartanadurvilaasa-

helollasatpralayavaasaravibhramaa ye|

tebhyo mamaasti na bhaya.m na ca te.su niiti-

garbha.m mamaasti na bhaya.m na ca te.su niiti-

garbha.m vaco 'bhidadhato nanu pak.sapaata.h||52||

praj~naavikalpagirilo.ditakaaryasindhu-

saaraam.rtaasavaparigraha eva tasmaat|

uts.r.s.tavigrahakathaa.h kuruta prayatna-

mabhye.sathaasurabha.taa nanu tena m.rtyum||53||

svalpaapacaaravidhuro 'vasare.su ka"sci-

tpraapnotyanarthapari.naamamava"syameva|

%p.471

vispho.tavaankila ku"saa"nkuraka.n.takaadi-

viddho bhavatyavirata.m kulikodaye.su||54||

tejo vikaasi dadhata.h sthirasa.mprahaara-

ka.n.duunirargalamaraatibala.m jigii.so.h|

niitiprapa~ncarahitasthiti pauru.sa.m hi

naabhaati pa"nkajamivoddh.rtabiijako.sam||55||

aayodhane.svatanudurdhara"saurya"saali-

giirvaa.nacakramavama.msatha maa sma daityaa.h|

yenaahuragraha.namaaryadhiya.h pare.so

jaa.dya.m na dhairyamiha "sauryanirargale.su||56||

praj~naaprakar.saviniyogavi"se.sasaadhya-

micchanti kaaryagahana.m nahi mohaheyam|

aadiiptadiipaka"sikhaanikurumbabhedya-

ruupa.m tamo 'ndhatamasena kadaa vibhinnam||57||

kecitparaakramagu.nena nayena keci-

tkecittathaa tadubhayena vi"se.sa.ni.s.thaa.h|
anye puna.h sakalatannirapek.sav.rtti-

daivaanubhaavava"sata.h "sriyamaapnuvanti||58||

anyaarthamanyaphalameva bhavatyava"sya-

maarambhajaatamakhila.m matidurvidhaanaam|

%p.472

ka.n.duuyanaaya kari.na.m "sarabho hi p.r.s.tha-

maaropayatyani"sameti sa tena naa"sam||59||

he daityanaatha vinayasva pare.su manyu-

manyaayav.rttirabhasaarabha.tiiyamaastaam|

sa.mmaanyataa.m sadasi duutamukhena taava-

detanm.rgaa"nka"sakalaabhara.nasya vaakyam||60||

iti ditisutasindhurvaakyaratna.m vis.rjya

vyaramadatanumuktaakar.napuuratvi.soccai.h|

sphu.tanayagu.nato.saaccumbyamaana.m kapola-

sthalamamaladhiyevaagaadhadhairyo dadhaana.h||61||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye kanakaak.sanayopak.sepo naama
.sa.ttri.m"sa.h sarga.h|

saptatri.m"sa.h sarga.h|

ittha.m vaca.h suraripaavabhidhaaya tatra
tuu.s.nii.m sthite vidadhadunmukhama.t.tahaasam|

sa.mrambhagarbhamiti sa.msadi vajrabaahu.h-

rujj.rmbhitaajirasamaarabhataatha vaktum||1||

yatkaa~ncanaak.sa bhavataa nayagarbhamukta-

mittha.m vacastadu"sanaa yadi vaktumii.s.te|

"srutvaitadapyasuvaca.m guru.naapi maad.r-

ganyo nisargaja.dadhii.h kimivaabhidadhyaat||2||

%p.473

aakaaramaatramavalambya vibhiitakasya

pu.spa.m vi.dambayatu naama madhuka"sobhaam|

vi.syandima~njumakarandaka.naccha.taardra-

ki.mjalkataasya kuta eva punastadiiyaa||3||

ki.mcittathaapyasahanatvamaraatiloka-

stutyaabhidhaapayati maa.m pratikuularuupam|

vyadhaatamatra nijapak.saparigrahasya

pa"syanti ye tu ditijaasta iha prayaantu||4||

vaakya.m mamaitada.nusaaramapi grahiitu-

marhaa.h stha yuuyamavivekavikalpavandhyaa.h|

alpo 'pi ki.m madhukarairmakarandare.nu-

raadiiyate hi madhuno na madhuukapu.spaat||5||

aabibhrato virasataamathavaabhyudeti

matto na gii.h k.rtadhiyaa.m h.rdaya.mgamaa va.h|

k.saaraambudhe.h kuta ivaam.rta"siikaraardra-

saandraprabhaadhavalacandrakalaaprasuuti.h||6||

ye mandaraadrimapi vaasukibhogabandha-

liilaavaghar.sa.nak.r"siik.rtamadhyabhaagam|

utpaa.tya paa.nibhiranaahatasa.mprahaara-

helaa virejurupapaadita"saktik.rtyaa.h||7||

%p.474

ete 'pi jetumatanuutpulakaa.msakuu.ta-

dorda.n.dakha.n.ditanirargalayuddha"sau.n.daa.h|

hu.mkaarasa.mbhramavalattrida"saadhiraaja-

baddhaabhayaa~njalipu.taa yudhi kena "sakyaa.h||8|| (yugalakam)

si.mhiisutasya samare sahasotthitasya

"saktaa.h katha.mcana vilolad.r"sa.h purastaat|

sthaatu.m nisargataralaa bata viita"sa"nka-

maacak.sva duuta yadi va.h pramathaplava.mgaa.h||9||

yasyaagnicuur.naparu.se sarupo ra.ne.su

diipraprataapatapane tapati trilokiim|

niryattaduu.smabharakhinnatayeva kha.dga-

dhaaraag.rhe ciramuvaasa vipak.salak.smii.h||10||

yasya prataapamiva so.dhuma"saknuvadbhi-

rbandiik.rtai.h pha.nipura.mdhriga.nairbubhuuve|

vaiklavyadurbalatayaa "sithilaayamaana-

visrastaka~ncukasitaa.m"sukacakravaalai.h||11||

yasyaahave.su vav.rdhe bhayasa.mka.te.su

ni.h"svaasamaarutaparamparayaa ripuu.naam|

bhii.smo.sma"su.smaparipaakavi"se.sadagdha-

vidve.siva.m"sa"satatiivratara.h prataapa.h||12||

uccairanaayi.sata yasya samaakulatva.m

vidve.si.naamadayadaaritordrumaa.naam|

%p.475

aak.r.s.takiirtikusumastabakai.h k.rpaa.na-

valliinipaatapavanai.h prasaradbhiraa"saa.h||13||

durvaaravairisamaraadhvarayuupabaaho-

raadhatta yasya rucira.m cara.naa"srayaa "srii.h|

paa.ni.m natiprava.nadurjayalokapaala-

ni.h"svaasadhuusaritavibhramapu.n.dariikam||14||

ki.m tasya paa.n.duraya"sastuhinaacalaabhi-

mukhya.m na sa.mkhyasurabhau dadhata.h subaaho.h|

bhaanorivaambudhita.taani gato vila"nghya

tiivriibhavannadhikameva di"sa.h prataapa.h||15|| (.sa.dbhi.h kulakam)

sa.mrambhapaa.talad.r"sa.h "saradabhra"subhra-

haasasya ni.h"svasitaghuur.nitameghikaabhi.h|

bheme 'sya gaa.dhamiva d.rgbhiradabhrababhru-

bhruuvibhramabhruku.tisa.mbh.rtasa.mbhramaabhi.h||16||

ujj.rmbhamaa.natimiraa bhruku.ti.h saliila-

masyaiva sa.mbh.rtaruupo vadane sphurantii|

taccitramatra yadaraativadhuumukhaani

lambaalakaani paridhuusarataamanai.siit||17||

praalambaya.s.tigha.titaaru.naratnakha.n.da-

pre"nkhanmayuukhanikurumbapi"sa"ngagarmaa|

asyaatataayikula"so.nitapaanago.s.thii-

yogyaamiva sma kurute karavaalavallii||18||

%p.476

asyaamalena mama vaa karavaalamegha-

dhaaraajalena ra.nadurdina.dambare.su|

"saanti.m sukhena navacandrakalaa~nchita"srii.h

ki.m niiyate ditijanaatha na niilaka.n.tha.h||19||

pratyutphalatsuraga.nairdad.r"se mamaapi

vak.sa.hsthalaatsamaramuurdhni muraaricakram|

abhyujjihaanamudayaadrinitambabhitti-

bhaagaadiva k.satajapaa.talamarkabimbam||20||

"syaamatvameti sahasaiva mamaatataayi-

lokasya kundakalikaadhavala.m ya"sa.h praak|

"scyotanti kajjalaparaagamaliimasaani

pa"scaadvilocanajalaani nitambiniinaam||21||

udbhinnapiinapulakaa"nkuramanya"sastra-

dhaaraa"sataanadhigatapra.nayaam.rtaardram|

ka.n.thagraha.m sapadi yasya cakaara cakra-

dhaaraadhikaa tanurucirdayiteva raaho.h||22||

ni.s.thyuutani.s.thurak.r"saanu"sikhaasahasra-

dhaaraakaraalamamare.su vilokayatsu|

aak.sipya tatkaratalaanma.nikar.napuura-

micchaami kartumadhunaa rabhasena cakram||23|| (yugalakam)

%p.477

sa.mmohahetumadhigamya puraa k.rpaa.na-

dhaaraa.m ra.ne.su madiraamiva siirapaa.ni.h|

nuuna.m puraa patati va.h "sithilaa"ngaya.s.ti-

raaghuur.namaanarudhiraaru.nalocana"srii.h||24||

cakraayudho 'stu samare musalaayudho vaa

"sulaayudo bhavatu vaa kuli"saayudho vaa|

do.s.naiva taanahamanena nihasya heti-

"suunyena dhuusaramukhacchavitaa.m nayaami||25||

suvyaktamuujitadhiyo nayamaargalagnaa.h|

dolaadhirohavidhura.m vihita.m cakaarya-

mutsannameva ca tadityapi me 'bhisa.mdhi.h||26||

ki.m kiirtitena bahunaa suranaatha taava-

daapannataamarasasaarasaha.msahaasam|

grii.smo.sma"so.sitasara.hsad.r"sa.m karomi

taccakkrimi"sritamaha.m tava "satrusainyam||27||

taark.syo 'pi sa.myugamukhe nipatatyava"sya.m

manmu.s.tighaatadalanaavidhutottamaa"nga.h|

graasiik.rtoragasahasravi.saanubandha-

muurchaandhakaaragha.tanaadiva miilitaak.sa.h||28||

%p.478

mandiik.rti.s.nakarama.n.dalabhaaurordhva-

jvaalaaja.taala"sikhinaa tritaya.m puraa.nam|

yasye.su.naa sakalamuurdhvagatena duura-

mak.s.naa ca manmathavapu.h prasabha.m didiipe||29||

tasyaahave vinihate.su mayaanuge.su

jyotsnaavatii k.rtavi"s.r"nkhaladu.hkhadaahaa|

aastaa.m jaraadhavalake"sa"sikheva ketu-

da.n.daavacuulasitacaamaracakravaalaa||30|| (yugalakam)

cuu.daa"sa"saa"nka iva nirmalabhaasi bhinna-

dikcakravaalatimire ya"sasi tvadiiye|

spa.s.taatirekamupari sphurati smaraare-

"schaayaiti nuunamasuraadhipa vaamanatvam||31||

aakampitatribhuvanaa saru.so lalaa.ta-

pa.t.ta.m prasiida nudatu bhruku.tistaveyam|

baddhaandhakaaragahanaa ra.nadurdharasya

senaa ca sa.mprati vikampamaraaticakram||32||

aayodhane mukharitaamara"sailaku~nja-

gu~njadgu.naatanudhanurdanusuunugarbhe|

dhairya.m bibhartyasakalena kiyanniruddha-

deho himaadrisutayaa h.rdayena "sa.mbhu.h||33||

%p.479

aapaa.n.dupi.n.ditaya"soghanasaaracuur.na-

puur.naaripuugaphalabha"ngak.rtaabhiyoga.h|

aak.r.sya tasya vapu.sa.h prasabha.m bhanajmi

taambuularaagarabhasaadiva naagavallii.h||24||

kalmaa.sitaamalajalaa jvalato lalaa.ta-

netraanalasya cirasa.mbh.rtadhuumalekhaam|

"siitaa.m"suma.n.dalavini.spatitaa.m harasya

tallaa~nchanacchavimivaanugataa.m vahantii||35||

mandaakinii vrajatu muurdhni.m ja.taaniku~nja-

jhaa.mkaarataararava.dambaritaambara"srii.h|

kalpaavasaanarabhasotthitabhaaskaraa.m"su-

tiivraagni"salya"sarapaatava"sena "so.sam||36|| (yugalakam)

ca.n.dyaa.h kari.syati ra.ne mahi.sadhvajo 'pi

labdhaavakaa"samadhunaa kimapi sphurantyaa.h|

paadaabhighaatadalitaahava"sau.n.dadarpa-

ka.n.duulakaasaravadhaanu"sayaadivaasau||37||

utkhaatadantamusalaa.m "sarabhinnakumbha-

vi.sya.n.nagaa.dharudhirok.sitakar.nataalaam|

herambamuurtimapaviddhabisaa.m viv.rtta-

pattraa.m karomi naliniimiva vaara.nendra.h||38||

%p.480

uttu"ngabaahu"sikharasthagitaantarik.sa-

muddaamanaagaka.takasthitimaprakampyam|

krau~ncaacalendramiva maamavirug.napak.sa-

maasaadya mu~ncati puraa na guho na "saktim||39||

koda.n.dada.n.damadhunaa kaladhauta"saila-

maadhaaya "se.sabhujagaadhipabhii.sa.najyam|

helaavinirjitahara.h prasabha.m "sare.na

saptaapi duuramadhunaiva bhinadmi lokaan||40||

ca.n.de"svarasya vidadhe sahasottamaa"nga-

maabaddhavismayasuraasuracakrad.r.s.ta.h|

"saar"ngaayudho jagadivaakrama.nottha.saada-

liilaabhighaatadalitorukapaalabandham||41||

sa"ngraamavaasaraparisphurito 'ti"sobhi-

nirdhuutapaavaka"sikhaakapi"satvi.so 'ham|

chaayaa.m "silaadatanayasya vivartayaami

merodivaakara ivaapratimaprataapa.h||42||

krodhe"svara.h kva mama yaasyati hu.mk.rtaagni-

dhuumaccha.taavalayita.m dadhadaatmaka.n.tham|

%p.481

paryaaptakaalakavaliikara.napragalbha-

tatpaa"saruddhapari.naahamivaahavaagraat||43||

sthuulaasthikumbha"sikhara.h karavaaladaana-

lekhaa"nkita.h pravilasatkarapu.skara"srii.h|

"sakta.h k.sa.naanmama bhuja.h pratinaagaraaja-

liilaa.m dadhaddalayitu.m yudhi viirabhadram||44||

yairaahave ditisutai.h samavartino 'pi

bhagna.h prataapavibhavena sahaiva da.n.da.h|

syaatsaptatantudalane bahumaanapaatra-

me.saa.m ura.h ka iva "sa.msata viirabhadra.h||45||

sa"ngraamasiimni mayi garjati taaranaada-

mujjhatyava'syamabhimaanamaraatiloka.h|

"sabda.h sa kesari.na eva bhaya.mkare.na

yena "srutena vimadiibhavatiibhayuutha.h||46||

manye tadeva vacana.m ripuviprakaara-

ro.se.na ru.sitadhiya.h samare.su yasmin|

udbhidyate 'tivi.samaa samavartiraaja-

dhaanibha.tasya bh.ku.ti.h pratikaaraheto.h||47||

%p.482

do.h "saalino ra.nabhuvi sphura.naanubandha-

bhaaja.h k.sa.naadalayata.h subha.tasya "satruun|

sa.mpa"syataa m.rtamukhaani para.m pareta-

naathena saamyamahamak.sama eva kartum||48||

sa"ngraamakaananamuduu.dhakaraalapiilu-

bandha.m camuuracita"sobhamaraatisa.msthaa|

naivaadhiti.s.thati cira.m subha.tasya caapa-

.taa.mkaaranaadacakitaa hari.niiva lak.smii.h||49||

giirvaa.nadaityasamare.su karairvimukta-

siitkaara"siikarakaraalaka.nairgha.tantaam|

kumbhodaraskhalitapu.skararandhramaarga-

ni.s.thyuutamauktikaga.nairiva mattanaagaa.h||50||

kurvantvakhe.takha.takaamukhahastak.r.s.ti-

cakriik.rtaani kakubho yudhi kaarmukaa.ni|

aasphaalitak.subhitasaagaravaaridhiira-

maurviirava"srava.nasa.mbh.rtasa.mbhramaartaa.h||51||

graasiikarotu divasaadhipame.sa kar.na-

paa"sa.m dadhatkanakaku.n.dalama.n.dalaa"nkam|

vicchinnaka.n.thaka.takaanu"sayaatsaliila-

mullambitaacchaharicakramivaadya raahu.h||52||

baa.spaambu"siikaraka.naughanibhena candra-

biijaccha.taa iva puraa vikiratyamandam|

%p.483

graasiik.rte "sa"sini nuunamanena netra-

matrestadudbhavanimittamatiiva "sokaat||53||

"sokaanubandhak.rtajaagaragaa.dhakheda-

manta"scare.su ca marutsu vighuur.nite.su|

yogyaanvaye 'pyasuraviprak.rta.h k.r"satve

sa.mpratyupaitu paripiivarataa.m samiira.h||54||

uttu"ngama"ngalamata"ngajaja"ngamaadri-

ni.hsa"ngabha"nguratura"ngatara"ngyamaa.nam|

a"ngaaritaa"ngamasuraayudhavisphuli"nga-

mutsa"ngasa"ngigaganaa"nganaviirayodham||55||

saccaapacakracaturacyutakaa~ncanottha-

naaraacarecitacamuucaracakravaalam|

aa"scaryacaryacaturaa~ncitacaarucarca-

candraavacuulamaciraadra.namastu ca.n.dam||56|| (yugalakam)

sa.msphe.tavartmani jaraadhavalatvi.so 'pi

liilaaprakiir.nakaga.naa iva dhirayodhaa.h|

ete 'dhiruu.dharabhasaastava daityanaatha

"saktaa.h prabha~njanamapiirayitu.m purastaat||57||

tigmaprataapagha.tanaabhimukhe.svabhiik.s.na-

mudda.n.dapattrapa.tale.svasuraadhipe.su|

%p.484

jyotsneva pa"nkajavane.su ni"saakarasya

kiirti.h skhalatyakalu.saapi m.rgaa"nkamaule.h||58||

vi.syandidaanajalaku~njarakumbhabheda-

nirmuktamauktikaka.na"sramavaaribindu.h|

krudhyatk.rtaantaku.tilabhruku.tiivibha"nga

bhiimaa mamaastu samare karavaalikeyam||59||

vyuuhaprapa~ncaracanaa.m vidadhaatu "sukra.h

"saktistu naatha bhavato yudhi durnivaaraa|

sa.msthaanamastu ruciratvavidhaayi "se.sa-

maalokayatyakalu.saa hi kaniinikaak.s.na.h||60||

krodhaatk.sa.nena sasuraasuracakravaala-

manta.m jagattrayamapi vyapanetumetat|

utk.sipyataa.m ra.namukhe k.rtakaalaraatri-

sa.mj~naa karaalaku.tilaa karavaalikaabhruu.h||61||

helaaviluptanarasi.mhaka.thoraka.n.tha-

pii.thasphuratp.rthusa.taagha.titaa.msakuu.taa.h|

"sauryo.smani.skathitahaaralatendukaata-

vaariccha.taaka.nakaraalitavak.saso 'mii||62||

a.mvaadidohadarasaa.h surasa.mk.sayaartha-

muccai.h sphuranti tava sa.msadi daityayodhaa.h|

tejasvinaa.m timiradaara.nani"scaye 'sti

ki.m nu kvacittribhuvane 'pi nisargabheda.h||63|| (yugalakam)

%p.485

loke 'tra viirajanataaparibhogya eva

keya.m vibhaagaparikalpanalaalasaa va.h|

helaavarug.nahari.naa harayo yatheccha-

madhyaavasanti nanu kaananacakravaalam||64||

yenaatipii.danarasasphu.tanaanubandhi-

baa.spaambu"siikarapariplutapaa.talaak.sa.h|

kaalo 'pi ka.n.thavalitolva.napaa.nilagna-

paa"sa.h prasahya cak.r.se samare.su tasya||65||

sa.mkhya.m surairasuraraajakulasya kiid.r-

gekiibhavanti nahi kesari.na.h kura"ngai.h|

daanaandhagandhakarikumbhavibhaagabha"nga-

dak.sasphurannakha"sikhaa"sikharaa.h kadaacit||66|| (yugalakam)

si.mho 'stu "satrurathavaadhipatirm.rgaa.naa.m

"sa.msaaspada.m tadapi na dvayameva manye|

tasya sphuratkarajavajra"sikhaabhighaata-

helaanipaatitamata"ngajaja"ngamaadre.h||67||

ittha.m mauktikakar.napuurakira.navyaajena ga.n.dasthalii-

carcaacandanacarcanaamiva dadhadviiro 'valepa"sriya.h|

%p.486

vaakya.m ratna"sikhaakaraalita"sira.hkampaabhiraama.m bha.tai-

raarabdhastutibandhamandhakasadasyuktvaa sa tuu.s.niimabhuut||68||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye vajrabaahuvisphuurjita.m naama
saptatri.m"sa.h sarga.h|

a.s.tatri.m"sa.h sarga.h

sthite 'tha tasminatha j.rmbhamaa.nasarambhamudgiirya vaca.h suraarau|

uvaaca duuta.h punareva vaakyamojasvitaadurdharadhairyabandha.h||1||

"srutidiipatirask.rtaandhakaaraa pratibhaasa.mpadamak.sataa.m vahantii|

jayati vyavahaaraheturekaa matirevaarthavinir.naya.m vidhaatrii||2||

vi"sina.s.tyani"sa.m "sariirabhaajaa.m kara.nagraamama"se.sameva jihvaa|

k.rtadhiirayathodgataanumaanaa kurute yatra sarasvatii prati.s.thaam||3||

bhaktyaikabhaavitamanaa.h prabhave trikaala-

kalyaa.ni yatkathayate hitabhaagibh.rtya.h|

tasyaa"su nuunamavadhiira.namaaryav.rttaa.h

pa"syantyanarthapari.naamamito 'pi kecit||4||

daityodadherasya ca vaakyaratnairvisadbhiranta.h "srava.nodarebhya.h|

ta.taacalaanaamiva ka.mdarebhyo nirastame.saa.m ghanamandhakaaram||5||

praaptaa suvar.nagha.tanaa.m "subhabiijasuuti-

heturg.rhiitatd.rdayaatisuv.rttabhaavaat|

%p.487

vaa.nii sato madhurataamani'sa.m vahantii

ka.m kar.nikaa ca na harediha pa"nkajasya||6||

gambhiiragho.saparipuuritadigvibhaaga-

masminpura.h sphurati vaarimuciiva taaram|

daityadhinaatha samarotkalikaa bha.taanaa-

mabhyullasanti "sikhinaamiva candrakorvya.h||7||

vibhinnacittai.h pravibhidyamaanamebhirvaca.h saadhviti maa mani.s.thaa.h|

vivekabhaajo viralaa hi loke vyatiitasa.mkhyaa nanu santi muurkhaa.h||8||

praaya.h k.r"sairapi gu.nairbahumaanagurvii.m

sa.mbhaavanaa.m vidadhadaatmani muu.dhacetaa.h|

bibhranmano gu.namahastvapi saavahela.m

haasyatvameva laghuv.rttirupaiti loka.h||9||

duuravyapo.dhacaritaati"sayaa.h sva"sa.msaa.m

kurvanti niicamatayo rasanaasahasrai.h|

"slaaghyaatmanaa.m gu.naga.nagraha.ne tu nuuna.m

stamberamaa iva bhavanti viv.rttajihvaa.h||10||

sanma.n.dalasthitik.rtaa tanunaapi nuuna.m

koda.n.dada.n.da iva bhaati gu.nena saadhu.h|

niicastu tasya saralonnatasaadhuv.rtte.h

sa.mbhaavyate ku.niriva graha.ne 'pyayogya.h||11||

%p.488

ya.h sajjano jagati ya"sca khalaikav.rtti-

rdvaavapyaliikavacasaavabhidadhmahe tau|

eko gu.naanasata eva yata.h parasya

vaktiitara.h kila sato 'pi vinihnute taan||12||

aaropya duuramasato 'pi gu.naanbraviitu

saadhu.h khalastu tadapahnavav.rttiraastaam|

ceta.h samaa"svasiti yasya puna.h prakar.sa-

paryantage.svapi na te.su sa ka"scideka.h||13||

aavarjyate 'vasara eva hi cittav.rtti-

ratyantadak.si.natayaa sujanasya vaagbhi.h|

praapte madhaavavirata.m navacuutaya.s.ti-

rullaasyate malayamaarutavellanaabhi.h||14||

vaktra"sriya.m vitanute navasindhuvaara-

pu.spaprakaa.n.dalavaliiva sata.h "suci"srii.h|

"suula.m karoti "siraso vi.sama~njariiva

kar.ne k.rtaa khalajanasya tu vaagabhiik.s.nam||15||

aabibhrata.h khalu kalaavati pak.sapaata-

mudv.rttakaamajayino v.r.sayaanabhaaja.h|

vaakya.m maliimasamapi pratanoti ka.n.tha-

"sobhaa.m sato vi.samiva tri"sikhaayudhasya||16||

%pj.489

gaambhiirya"saali h.rdaya.m mahataamagaadha-

dhairya.m bhavatyanuk.rtaakhilasaagaraambha.h|

praapta.m nisargalaghusattvasamaa"srayatva-

manye tu taddadhati tulyamudumbarasya||17||

saadhaara.nairapi gu.nairbahumaanameti

bhuuyi.s.thameva puru.so laghucittav.rtti.h|

lokottarairapi na tairaparastu dhatte

dolaayamaanamatiruddhuraka.mdharatvam||18||

yasminparisphurati "se.sagu.naprakaa"so

mandaayate "sa"sabh.rtiiva ca taarakaugha.h|

sa.mto.si.no jagati so 'pi gu.no 'stu naama

tenaapi cetasi mado dhigapatrapatvam||19||

khyaati.m pumaaniti pumaanbhajate sa eva

yo 'la.mk.rto gu.naga.nai.h "si"siraa.m"su"subhrai.h|

so '"smaiva sa.mprati ma.ni.h prathitaakaro 'pi

yasya sphuranti na karaa dalitaandhakaaraa.h||20||

aalambite 'pi hi vikaasavidhau nirartha-

maanaavalepapavanak.satabuddhigandhaa.h|

v.rntaava"se.sakusumaak.rtayo na lak.smii-

maasaadayanti puru.saa gu.nahiinaruupaa.h||21||

svacchandataa khalagiraa.m na bhavanti vastu-

tattvasp.r"so jagati kecana taasu "sabdaa.h|

%p.490

aatmastuti.m sujanasaccaritaapalaapa-

paapa.m ca tena vidadhiita katha.m na muu.dha.h||22||

yogyo 'hameva mama ye tu gu.naa na santi

taanduu.sayedasata eva katha.m hyasaadhu.h|

lokaapavaadaparidhuusarataamavaaptai-

rduuyanta eva gu.nino nanu tairabhiik.s.nam||23||

ye nirgu.naa.h paragu.ne.su d.r.dhaanuraagaa-

stebhyo nama.h sakalasajjana"sekharebhya.h|

ye.saa.m punargu.navataamapi saabhyasuuya.m

ceto 'nyadiiyagu.nasa.mpadi dhikkhalaa.mstaan||24||

"suunyaatmanastvabhavanirjagtiiha tasya

pu.mso 'ni"sa.m paragu.nagraha.naabhiyoge|

dhattetaraa.m sadasi sa.myugasa.mka.te ca

jihvendriya.m karatala.m ca na ya.h ki.naa"nkama||25||

aa"scaryav.rtti h.rdaya.m mahataamaho nu

vistiir.nav.rtti h.rdaya.m mahataamaho nu

vistiir.nataalavaka.naanvayinaakamaargam|

aabaddhyate tanubhirapyakhila.m gu.nairya-

dakriitadaasamani"sa.m vimalai.h pare.saam||26||

%p.491

na praapnuvanti samataamakhilairmadiiyai-

rete gu.nai.h paragu.ne.sviti yaanti ner.syaam|

praaptaa ca tai.h sad.r"sataadhikataathavai.saa.m

jaata"sca saadhurapi matsaramuu.dhacetaa.h||27||

uddaamamatsaravimuu.dhadhiyo bhavantu

maa vaa pare malinitacchavivaktra"sobhaa.h|

udbhinnapiinapulakaabhara.no bhavaami

yatsatyamanyagu.nakiirtanato 'hameka.h||28||

"sakyo na to.sayitumaatmani ya.h k.rtaasthai.h

sa.mkhyaatigairapi gu.nairgurutaa.m dadhadbhi.h|

svalpairaso paragatai.h paritu.syatiiti

vismaayi ce.s.titamaho mahatastadetat||29||

vyakta.m kha.tu"nkajanataapihitaatmano 'pi

nirmatsaraa.h satatamunnamayanti saadho.h|

santo gu.naanghanarasaatalataalupa"nka-

magnaanma.nii~njalanidheriva viicibha"ngaa.h||30||

aatmaabhimaanavi.samagrahanighnacitta-

v.rtte.h parasya na gu.ne.su kadaacidaasthaa|

anyo 'bhinandati tanuunapi taanava"sya-

marghyaatmano jagati ma"ngalamauktikaabhaan||31||

kurvantu naama bahiranyagu.ne.su keci-

datyantamatsaravimuu.dhadhiyo 'bhyasuuyaam|

%p.492

te.saa.m punarjagati ye h.rdayaanyabhiik.s.na.m

naavarjayanti nitaraa.m na gu.nairgu.nastai.h||32||

praaptaa.h prakar.sapadaviimam.rtormibha"nga-

"siitaa.h "sa"saa"nkarucayo ghanamatsaraa.naam|

ye.saa.m sukhopakara.na.m nu gu.naa.h pare.saa-

maatmadruho dhigadamaanhatajanmanastaan||33||

dattvaa bahi.h paragu.ne.svapi saadhuvaada-

mantastu matsaravi.saanaladahyamaana.h|

nirvaati muu.dhah.rdaya.h svavikalpa"silpa-

sa.mkalpita.m kamapi te.svadhiropya do.sam||34||

"slaaghya.h sa eva nijava.m"sasumeruku~nja-

kalpadruma.h sucaritaati"sayena yasya|

vandyaa gu.naastribhuvane 'pi na sa.mbhavanti

"saure.h kramaa iva vinirgatakiirtiga"ngaa.h||35||

tejodaridraa varamastu buddhi.h praj~naavihiinena kimojasaa syaat|

ki.m vaaride garjati dattajhampa.h praapnoti naa"sa.m "sarabho na
tena||36||

candraprabhadhavalacaamaracakravaala-

liilaavidhuunananibhena bhayaakulatvaat|

ye.saa.m jagattrayakacagrahadurnivaara-

ruupaa viraajati jareva palaayamaanaa||37||

%p.493

mahi.sa.m mamaapi ra.namuurdhni.m maa vadhiitsurapak.sapaatarabhasena
ca.n.dikaa|

iti bibhrateva samavartinaa bhaya.m parijahrire vijitam.rtyavo 'pi
ye||38||

te 'pi trivi.s.tapasado vijitaa bhavadbhi-

ryasyaanubahavava"sato vijitairapi praak|

kaalo nirargalatayaa bhuvanatraye 'tra

krii.datyaho jayaparaajayaliilayaasau||39|| (tilakam)

kruurasya kaalakari.no d.r.dhadiirghahasta-

paa"sasya naiva sasuraasuracakravaalam|

paryaaptimeti jagadekavidhaanapi.n.da-

liilaavakii.r.nakavalagrahavibhramaa.naam||40||

daityaadhipaa ditijaka.n.thavivartamaana-

phenaccha.taavalayasa.mbhara.nena yasya|

adyaapi bibhyati vadhuujanaka.n.thalagna-

muktaaphalagratitahaaralataavaliibhya.h||41||

aayodhane.su nirajiiyata so 'pi yena

vajraanalendhanadharaadharapak.salak.sa.h|

ki.m kathyate ka iva vaa jayani"scayo 'sti

kro.diik.rta.m jagadanityatayaa hi sarvam||42|| (tilakam)

p.rthviivinaa"saahita"sokadiinaa.h kallolasa.mgha.t.taravairdigantaan|

aakranda"sabdairiva puurayanti paraspara.m sa.mvalitaa.h samudraa.h||43||

%p.494

"se.sasya ku~ncitakaraala"siraavitaana-

vistaara"suunyaparipiivaraka.n.thapii.tham|

srastaa.msamantharavini.h"svasita.m bibharti

vi"sli.s.tabhaaralaghuv.rtti pha.naasahasram||44||

apo.dhabhaaraati"sayasya "saurikuurmasya visrastavikuu.nitaa"nge.h|

nakhaa"nku"saaghaatavigha.t.tanotthaa.m na diggajendraa
rujamaapnuvanti||45||

paataalataalutalametya vanaantavallii-

"syaamatvi.sa.m kama.thap.r.s.thak.rtaaspado ya.h|

dorda.n.dalaa"ngalamukhena ninaaya duura-

muurvii.m kalindatanayaamiva siirapaa.ni.h||46||

kvaasau hira.nyaak.samahaasurendra.h kro.daak.rtirya.m vinihatya "sauri.h|

surendralak.smyaa samamujjahaara paataalamagnaa.m sahasaa dharitriim||47||
(pa~ncabhi.h kulakam)

uttambhite 'vanitale sahasaiva bhinna-

paataalarandhragatasa.mtamasaa.h karaughaa.h|

"se.sottamaa"ngama.nidiidhitibhi.h saho.s.na-

ra"sme.h prataapitabhuja.mgaga.naa gha.tante||48||

kalpaadikolakalanaakulitaa.m saliila-

murvii.m did.rk.suriva vismayamaanacetaa.h|

visrastamuula"sithilaatanukar.na"sukti-

rutka.mdhariibhavati kuurmapati.h sthiraa"nghri.h||49||

%p.495

da.m.s.traa.tanikrakacanirdalitaalagarda-

mambhodhimadhyabhuvi sa.mcarata.h saliilam|

lak.syiibhavatyavaniraayatakar.narandhra-

ni.spiitatatsalilad.r"syatayaa purastaat||50||

gho.naanilenaabhihataa patantii rasaatalaanta.h punareva.h bhuumi.h|

aalambate gaa.dhakaragrahendumariicigauracchavimaa"su da.m.s.traam||51||

potraabhighaatadalitaacalacakravaala-

muttambhitaatanurasaatalataaluna.h k.smaa|

aabhaati muktap.rthu"se.sapha.naaspadeva

gaa.dhaavalambitani"saakaragaurada.m.s.traa||52||

vapuralaghu vighuur.nayanvinighnanghurughurughargharaghoragho.sagho.nam|

vigha.tayati
sa.taanilaabhighaatairanaghagha.taagha.tanaanghanaaghanaughaan||53||

potrasthalasthagitavaaridavartmaruddha-

visrambhasa.mcara.nasau.s.thavajihmyamaanaa.h|

aamanvate 'nyabhuvanodarasa.mprave"sa-

mutkiir.nakar.nakuharaa"srayi.na.h samiiraa.h||54||

taaraaga.nairabhimukha.m tarasaa patadbhi-

rabhyarcyate dhutasa.taanilagha.tyamaanai.h|

%p.496

digdevataakaratalaprahitairdharitrii

muktaaphalaagranikarairiva potralagnaa||55||

nirdhautaamalakaravaalaniilabhaasi brahmaa.n.da.m vapu.si
samagrama"snuvaane|

aakaa"sa.m dadhadavakaa"sa"suunyataa.m ca svacchaayaacchalata ivaakhila.m
niliinam||56||

paataalarandhratamaseva navaabhraniila-

maali"ngita.m durupalak.syatayaa pariitam|

potrasthalasthagitabhaanuni"saandhakaare

da.m.s.traa vyanakti vapurutthitamantarik.se||57||

ityuddh.rtak.sititalasya harervaraaha-

ruupasya tatpura ivaambudaniilamiik.se|

"saalukakandamiva kundalataavadaata-

da.m.s.traa.tanikrakacako.tivilambamaanam||58|| (ekaada"sabhi.h kulakam)

bhedonmukhasvacchanakhaatmadar"savispa.s.tabimbodayaghoravaktre|

yathaarthataameva ciraadupaiti pa~ncaananatva.m karakaalacakre||59||

j.rmbhaavikaasimukhaka.mdaranirgataa ca

jihvaa samudvahati vahni"sikhaapi"sa"ngii|

ni.h"svaasamaarutavikampitaguu.dhanaabhi-

padmocchvasacchithilapaa.talapattraliilaam||60||

gambhiirataarataraghargharaghoragho.sa-

"sik.sopade"sarabhasaadiva naakamaarge|

%p.497

sa.mvartavaaridagha.taa gha.titaabhyudeti

sa.mrambhanirdhutasa.taanilagha.t.tanaabhi.h||61||

nipatati ghanavisphuli"ngacakro vika.tamukhodaraka.mdaraatk.r"saanu.h|

suragiririva kiir.naratnaraa"si.h pralayanirargalamaarutavyapaasta.h||62||

chaayaavi.dambitata.ditpracayaa vibhaati

ro.saaru.naa ditijavak.sasi sa.mpatantii|

antarniguu.dhanivasannavanaabhipadma-

garbhasravanmadhugadaabiliteva d.r.s.ti.h||63||

nirdhuutakesarasa.taanilagha.tyamaana-

mindo.h pura.h patati ma.n.dalaantarik.saat|
tiik.s.naagrako.tinakhadaara.nasa.mbhrame.na

lak.siik.rta.m sapadi ruupamivopahartum||64||

vini.spataddhorahutaa"savartiprakopahu.mkaaraviraavabhiivaa.h|

di"so bhavanti
sphu.titaaciraa.m"suraktaccha.taavicchuritaabhramaargaa.h||65||

aakar.nya ru~njitarava.m jitavaarigarbha-

sa.mvartakaalajaladastanitaatighoram|

a"nge.su bhiitibharasa.mkucitaa nije.su

vaa~nchanti duuramiva dikkari.na.h prave.s.tum||66||

karakalitakaraalacakradhaaraapari.natayeva nakhaagrako.tibhaagaa.h|

vigha.titavika.taasthijatruvak.so vidadhati tiik.s.natayaa
pariiyamaa.naa.h||67||

%p.498

a"nke kunaa.taka ivottamanaayakasya

naa"sa.m kavirvyadhita yasya muraaririttham|

aakraantak.rtsnabhuvana.h kva gata.h sa daitya-

naatho hira.nyaka"sipu.h saha bandhubhirva.h||68|| (da"sabhi.h kulakam)

suraasuravraatakirii.tako.tiratnaprabhaapaa.talitaa"nghri"saakhaa|

kharvaatmanaa sa.mhriyate svamuurti.h puurva.m tato
daanavava.m"salak.smii.h||69||

sa.mpii.ditaavayavasa.mdhigataa.h katha.mci-

dii.sadviv.rtya sarito 'bhimukha.m vrajantya.h|

yaanti pratiipamatisa.mka.takuk.sirandhra-

baddhaaspadodadhitara"ngavigha.tyamaanaa.h||70||

aabadhato.sabalidaanavahastakumbhaa-

darghaambahsaa nipatita.m karapu.n.dariike|

ambhojavi.s.tarakama.n.daluta"sca da.n.da-

paade virug.najagada.n.dakavaa.takha.n.de||71||

ni.h"se.salokaakrama.notthitasya kalindakanyaalilatvi.so '"nghre.h|

"syamiibhavantyaa"su di"saa.m mukhaani daityaa"nganaanaa.m ca rucaa
sphurantyaa||72||

"se.sorage.na bhuvanaavasathaa.n.dakha.n.da-

ruddhaavakaa"savirasollasite '"nghripadme|

%p.499

sa.mbhaavitaanyacara.nena rasaatalaanta-

ruttambhyate kathamapi k.sitiraavi"santii||73||

uttasthu.so la"nghayitu.m jaganti pradak.si.naavartapinaddhapa"nkti.h|

bibhaati ratnaa"ngadavibhrame.na paadasya saptar.siga.no 'dhigulpham||74||

vistaaribaahukarabaddhamuhuurtasa.mstha-

candraarkama.n.dalarucaa sthagitaantarik.sam|

lak.smii.m bibharti gha.titaaparacaaru"sa"nkha-

cakreva muurtiradhika.m tarasollasantii||75||

trailokyala"nghananirargalada.n.dapaada-

ghaatocchvasatkanakakarparavibhrame.na|

uttambhyate maghavatastrida"saadhipatya-

liilaatapatramiva nirjarava.m"salak.syaa||76||

ittha.m samagrabhuvanaakrama.nena "saar"nga-

paa.nerasau kva nu gataa balidaanava"srii.h|

prak.saalitena cara.nena sama.m viri~nca-

hastaaravindakarakaarghajalaccha.taabhi.h||77|| (navabhi.h kulakam)

liilaavidhau bharanipii.dita"se.sabhoga-

"sayyaaju.so murariporapi naabhipadmam|

yenaamburaa"sitanayaah.rdayena saaka-

maakampita.m karatalaagravigha.t.tanaabhi.h||78||

udbhavyate jalatara"ngagha.taamarudbhi-

rambhonidhaavabhihata.m harinaabhipadmam|

%p.500

adyaapi yatkaratalavyaparo.sa.naabhi

ghaatasm.rtivyatikaraadiva baddhakampam||79||

kvaasau madhurnanu gata.h saha kai.tabhena

yasyaadipuuru.sakaronmalanaadas.rgbhi.h|

vyapte 'mbhasi sphu.tadalak.sitataamraka.n.tha-

cchedaa jha.saa jha.sanidho "svasite.su celu.h||80|| (tilakam)

ki.m kiirtitairbahubhiratra mahaaurendrai-

rindraanujena ra.nabhuumi.su jaghnire ye|

sa.mk.sepa e.sa ditijaadhipa matpratiipa-

vaartaantaraayamabhi.se.nanamindumaule.h||81||

vispa.s.tada.n.dagha.tanaa sphu.tama.s.tamuurti-

senaadhunaa "sithilitavyavasaayabandhaa|

abhyetya bhasmadhavalaa bhavataa.m karoti

kampa.m jaraagamada"seva vij.rmbhamaa.naa||82||

utta.msito.d.dapatikha.n.dam.r.naalakaa.n.da-

kalmaa.sitaanalaka.daarakaraalacuu.dam|

phenaccha.taa"sabalitaaviralapravaala-

valliniku~njamiva dugdhamahaasamudram||83||

pratyagro.s.nii.sacandraamalakira.na"sikhaa"sle.sanihnuuyamaana-

pre"nkhaccuu.daakapaalodarakuharadariighuur.nanaamandavegai.h|

%p.501

"sa"nkhak.sodaavadaatai.h skhalanakhalakhalaaraavamaukharyabhaagbhi-

rmandaakinyaa jalaughairlulitagirisutaabhaagadhammillabandham||84||

sva.hsindho.h
kapilaja.taaniku~njavellacchevaalaamalajalaviicisicyamaanai.h|

utkhaataa.m pulinagatai.h kapaalaha.msairbibhraa.na.m
bisalatikaamivendulekhaam||85||

aasaadya sa.myugamukhe "sa"sikha.n.damauli-

mahnaaya jarjaritadurdharadhairyabandhaa.h|

muktaabhimaanalaghava.h kakubho bhajanti

saardha.m tadiiyaya"sasaa na cire.na daityaa.h||86|| (cakkalakam)

udda.n.daambhojakha.n.da"slathanibi.dapu.takro.dadhuuliika.daara-

krii.datka.n.duulaga.n.daamaragajam.rditaapaa.n.du.di.n.dirapi.n.daa|

pi.n.de"suraa.h puro va.h punarapip la.dahaakha.n.dalastriistanaagra-

pre"khatkallolakaa.n.daa bhavati surasarinmattakaar.n.dava"srii.h||87||

j.rmbhaarambhaabhiraama"slathamukulamukhaalak.syalak.smiikapak.sma-

pre"nkhadbhuuliipi"sa"ngabhramarakavalitaamandavi.syandagarbha.h|

krii.dantya.h kalpavalliikisalayakalikaa.h komalaa.h kar.napuura-

prem.naa lumpanti hastai.h sarabhasamaciraannandane naakanaarya.h||88||

taavadbaa.spaambupuuraplutanayanayugasvarganaariikaraagrai-

rjyotsnaagauratvi.so 'mii tava sadasi dhutaa"scaamaraa visphuranti|

yaavatsa.mhaaravelaamiva na ga.nacamuumaagataa.m saptalokii-

citraakaaravyavasthaavigha.tanacaturaamiik.sase candramaule.h||89||

sa.mpratyeva krodhavahnau pata.mgaa jaataa gehenandino yanna yuuyam|

tanme naaj~naama.n.dalasragvibhuu.saa.m praapto muurdhaa
dhuurja.terdaityanaathaa.h||90||

%p.502

ityaak.sipya pragalbha.m danutanujapatiinro.saruuk.saaru.naak.saa.m-

statkaalaala"nghyateja.hprasaragurubharavyaahataarkaprakaa"sa.h|

pi.m.sanratnaa"ngadaalii.m dhutakapi"saraja.h kalpitaa"saa"ngaraagaa.m

saa"ngaaraapaa"ngad.r.s.ti.h kathamapi kupitastatsabhaa.m duuta
aujjhiit||91||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye duutapratigarjita.m
naamaa.s.taatri.m"sa.h sarga.h|

ekonacatvaari.m"sa.h sarga.h|

ni.skramya kaa~ncanagireratha naakasindhu-

kallola"siikaraka.nak.sapitaadhvakheda.h|

majjannamar.sabhuvi paar.sadapu.mgavo 'saa-

vabhyaajagaama "sa"si"sekhararaajadhaaniim||1||

tasmai sabhaatalagataaya k.rtapra.naama.h

sarva.m nyaedayadaraativice.s.tita.m tat|

tasyaaj~nayaatha samaraprava.nasya dadhyau

nandii jagattrayaju.saa.m pramathaadhipaanaam||2||

abhyeyivaa.msyatha ga.naadhipasaadhanaani

paataala"sailajaladhitridivaalayebhya.h|

%p.503

sa.mdar"sayannasakalendubh.rto did.rk.so-

rityagrata.h pra.natamaulirasaavavocat||3||

aalokayotkalakakalaani ra.notkacitta-

v.rttiini naatha ga.nanaathabalaanyamuuni|

ni.h'se.sadaityap.rtanaadalanotsukaanaa.m

tulyaanubhaavabalataa bhavataiva ye.saam||4||

bibhrajja.taa.h ka.ni"sa"suuka"sikhaapi"sa"ngii-

raakaa"sayaanaguruvegavilolabandhaa.h|

vaiku.n.thanaabhisarasiiruhakesaraagra-

sa.mkraantadhuulikapilaa iva dairghyabhaaja.h||5||

ekena maasamiva dar"sitaparvasa.mdhi-

maa.saa.dhamakalayataa karapallavena|

anyena vi.s.tarasaroruhakha.n.danaarthi-

ha.msopamaaspadakama.n.dalunaa viraajan||6||

pu~njiik.rtaaccha"subhabiijamanohare.na

ratnaak.sasuutravalayena viraajamaana.h|

a.msaavalambi "sabala.m m.rgacarma bibhra-

daakaa"sade"samiva lagnamuda.m"sutaaram||7||

%p.504

acchaa"nguliiyaka"sikhaa"sikharasthahaari-

haariitadehaharitaa"smamariicicaka.h|

ambhojiiniivanamivaasanapu.n.dariika-

kha.n.daantaraprasavakaara.namudvaha.mstam||8||

vedhaa.h svaya.m sa vidhutaasanapu.n.dariika-

pak.smaccha.taavika.tako.tiparaagapi"ngaa.h|

aasannadaityadalanotsavaviprakiir.na-

pi.s.taatakaa iva di"sa.h samupaiti kuurvan||9|| (pa~ncabhi.h kulakam)

"saar"nga.m nadatyadhiviropitako.tilagna-

kalpak.sayaanala"sikhojjvala"si~njiniikam|

"saure.h pravaalavalayaprabhayaavalii.dha

ullolama.n.dalamiva k.subhitasya sindho.h||10||

vak.sa.hsthalaambarak.rtaaspadakaustubhaarka-

vispa.s.tapaa.talamayuukha"sikhaavam.r.s.tam|

niilotpalaakaramiva svayameva mukta-

ko.sa.m samiikarabhasena bibharti kha.dgam||11||

asyaatasiikusumadaamaruca.h k.rpaa.na-

pa.t.tena nirmalakaraalakare.na baahu.h|
sa"ngraamabhuumi.su bhaya.mkarataa.m kalinda-

kanyaajalaugha iva kaaliyabhoginaapat||12||

%p.505

aataamrakaustubhamariici"sikhaavalii.dha.m

yuddhonmukhii mukhamapaav.rtamudvahantii|

daityendra"so.nitarasaasavapaanago.s.thii-

yogyaamivaasya suranaatha gadaa vidhatte||13||

asyaadhipaa.ni racitasthitire.sa lak.smii-

mii.sadvinidramukhakairavakoraka"srii.h|

kundatvi.saa da"sanacandrikayaavakiir.na-

muurtirbibharti "sa"si"sekhara paa~ncajanya.h||14||

vak.sa.hsthakaustubhamariicivila"nghyamaana-

masya"scakaasti karapa"nkajavarti cakram|

pratyagra.ta"nkaviniku.t.tanamuktarakta-

dhaaraaru.niik.rtamivaahimara"smibimbam||15||

daityaasravisravika.taa"sri"sikhaasahasra-

ni.s.thyuutadhuusaritadi"nmukhavarti(hni)dhuumam|

vajra.m pulomatanayaapatirapyamukta-

niilaabhragarbhamiva bibhradasaavupeta.h||16||

helaadhuta"srava.nataapalaa"sako.ti-

bhaagaadhiruu.dhadhavalacchavi"sa"nkhaha.msam|

aabhaati bhaasurarucirdahano 'dhiruhya-

suuryaprakaa"sa iva paa.n.durapu.n.dariikam||17||

e.so '~njanadviradamuurjitadaanavaari-

dhaaraandhakaarabharanihnutabhaaskaraa.m"sum|

%p.506

pa"syaa~njanaacalamivonnataga.n.da"saila-

maaruhya sa.myugarasaanmarudabhyupeta.h||18||

meraaviva sphuritakaa~ncanagaurabhaasi

sa.mhaaradhuumanikaraa~njanamecakaarci.h|

stamberame k.rtapadastarasaa paraiti

pa"syaamare"sa yama e.sa g.rhiitada.n.da.h||19||

"sma"sruprarohaja.tila.m bhuvanatrayaika-

graasasp.rhaaviv.rtamuurdhvapi"sa"ngake"sam|

vaktra.m dadhadvika.tamaadivaraahaghora-

gho.naabhighaatadalitaavanirandhraraudram||20||

ni.h"se.savadhyajanataakaraviirapu.spa-

"se.saamivek.sa.naruci.m dadhadasrataamraam|

aaruhya kaasaramakha.n.ditada.n.daca.n.da-

hasta.h puro 'sya ramasadupayaati m.rtyu.h||21|| (yugalakam)

sa.mdhyaanubandh gagana.m ca.tuliika.daara-

cuu.daat.didbhiriva pa"sya vidar"sayanta.h|

aayaanti kajjalamaliimasadehadiipti-

luptaatapaprasaramii"svara yaatudhaanaa.h||22||

paa"sii sp.r"sanpa"samivaantakarasya paa"sa-

maaruhya naagamupagacchati supratiikam|

%p.507

aalolakar.na"sikharaanilavegak.r.s.ta-

kumbhasthalaskhalitamauktikataarahaaram||23||

pa"syaarthanathamavalambit"sa"nkhapadma-

magre gadaadalitadaityacamuuttamaa"ngam|

"saar"ngaayudha.m javavataatra garutmateva

padmaprabhe.na kari.naantikamaapatantam||24||

si.mhaajinaani paridhaarabhasavyudaasa-

sa.mda.s.tataarakatayaa gha.titaanyura.hsu|

nirbhinnagandhagajakumbhata.taavasakta-

muktaaphalairiva nakhai.h pravibhaanti ye.saam||25||

tanvanti viitavasane.su vapu.h.su mauli-

mugdhaam.rtaa.m"sukalikaa rabhasena ye.saam|

jyotsnaatapaambaramala.m vimala.m svakaanti-

sa.mtaanasa.m"sayitabhuutiparaagalekham||26||

abhyaapatanti ta ime vika.tonnataani

rudraa.h sure"sa pha.nika"nka.nibhi.h karaagrai.h|

aasphaalya visphuradaraatiru.saa nijaa.msa-

kuu.tai.h sahaiva kakudaani kakudmataa.m va.h||27|| (tilakam)

daanaambuv.r.s.timabhito vika.tai.h kiranta.h

sa.mvartadurdinaghanairiva ga.n.dabhaagai.h|

vinyastapaadabharabandhuritaavaniidhra-

mete 'dhiruu.dhavasava.h kari.no 'bhyupetaa.h||28||

%p.508

ni.h"se.sa"saatravakulapralayaagnidhuuma-

da.n.daayamaanakarak.r.s.tak.rpaa.napa.t.taa.h|

vidyaadharaadhipataya.h "sibira.m vi"santi

paariplava"srava.naku.n.dalama.n.dabhaagaa.h||29||

aasajya sajjasamaraa vi"sikhaandhanu.h.su

hastaa"nguliilaghuvivartanataaranaadaan|

ete vi"santi "sibira.m "siva"sevadheste

vi"sve '"svinau ca tu.sitaa"sca sasiddhasaadhyaa.h||30||

ni.s.thyuutanaakanagarapratibaddhasindhau

bimbodare "sabalimaanamupaadadhaanaa|

chaayaa ca yasya "sa"salak.smamayii vibhaati

vi.syandamaanayamunaajalanirjhara"srii.h||31||

sa "svetadiggajapateradhiruhya p.r.s.tha-

mabhyeti diirghavika.tai.h p.rtanaa"nganaanaam|

netrotkarairam.rtavar.sibhirindure.sa

dattaa~njanairnijakarairiva d.r"syamaana.h||32|| (yugalakam)

yoktriik.rtai.h pha.niga.nairatigaa.dhabandha-

tiivraartisiitk.rtisamiiranibhena "siitaan|

skhandhaanilaaniva nipiiya punarvamadbhi-

raabaddhavaajini rathe racitaprati.s.tha.h||33||

%p.509

kalmaa.sitaambaratalonnatapak.smabhaara-

nirdhuuyamaanasitacaamarama.n.daliika.h|

sa.mkocabandhaparihaaradhiyaa saliila-

manviiyamaana iva naatha kumudvatiibhi.h||34||

yogaa"sritaaparavapurjara.thaprataapa-

sa.mpattire.sa haritacchavisaptapattra.h|

bhaanu.h "saratsamayavibhrama eti pa"sya

riktiik.rtaavajitavaasavavaasara"srii.h||35|| (tilakam)

ruu.dhaguu.dhacara.nolba.namaarga.naani

kallolacaapavalayaani vinirdhuvanta.h|

saptaapyamii kalakalaakulitaantarik.sa-

mabhyaagataa jaladhaya.h satara"ngi.niikaa.h||36||

k.so.niibh.rto 'pyupagataa.h "sibira.m navaabhra-

kaaraag.rhaanka.takabhuumi.su bibhrataste|

bandiik.rtak.sapitapak.satid.r.s.tasaara-

vajraarbhakaaniva ca garbhagataaciraa.m"suun||37||

sa.mvartavaaridagha.taapi gabhiiraghora-

gho.saanubandhabadhiriik.rtasaptalokaa|

%p.510

abhyeti va.h samaradundubhitaa.m cikiir.su-

re.saa.m ta.ditkira.nako.nak.rtaa~ncita"srii.h||38||

abhyaapatanti vikasatpha.nacakravaala-

ratnotkarai.h kir.napallavitaantarik.saa.h|

dikpadminiirvikacapaa.talapu.n.dariika-

kha.n.daa ivoragabalaani vidar"sayanti||39||

udbhuutacandrakarapaa.n.duracaamaraugha-

mojasvitaa.m dadhadadha.hk.rtavaatara.mha.h|

aabhaati karka'sabala.m suraraajasainya-

ma"sviiyama~ncitatara.m ca rasatkhaliinam||40||

savyaalabhuu.sa.natayonnatakaayamaana-

"sobhaa nitaantamalagardabharaasabhiikaa|

ca.n.dii narendra"sibirak.sitinirvi"se.sa-

ruupaa karaalakarabhaa rabhasaadupaiti||41||

ratnaak.sasuutravalaya.m parivartayantii

nak.satrama.n.dalamiva k.sa.nadaatitaaram|

%p.511

braahmii karaakalitada.n.dakama.n.dalu"srii-

re.saa "sivaatra "sibire k.rtasa.mnidhirya.h||42||

aabhaatyasau saralamugdham.r.naalakaa.n.da-

kandaavaliikavalanaakulataa.m dadhaanai.h|

kundacchadachabibhiracchatadiiyagarbha-

dugdhaccha.taapari.nateriva vaahaha.msai.h||43|| (yugalakam)

udv.rttadaanavacamuupatika.n.thapii.tha-

ni.s.tyuutta"so.nitamaliimasa"saatadhaaram|

praaciiva diktapanabimbamuda.m"suraa"si

cakra.m dadhatyupanataanagha vai.s.naviiyam||44||

traiyambakii ka.takameti vijihmako.ti-

me.saa kirii.tagha.titaa.m dadhatiindulekhaam|

bhaasvatt.rtiiyanayanabhruku.tivyudasta-

vinyastabhaasmanaparaagalalaa.tikaabhaam||45||

caamu.n.dayaa paru.sabhasmaparaagapuur.na-

maakiir.namasthi"sakalai.h sakapaalakha.n.dam|

bibhraa.nayaa vapuradhi.s.thitamii"sa duura-

metacchbha"saanag.rhadevatayeva sainyam||46||

candrasya ca pratik.rti.h krtaraagabha"nga-

ceta.h prasaadadhavalaa.m"susudhaamariici.h|

%p.512

aagacchati cchuritadivichavir.m tavaaccha-

haasaccha.taabhiriyamucchalitamburaa"si.h||47||

pre"nkhatkapaalara"sanaagu.naraasabhiiya-

carmaambaraa"nkitabhaya.mkaramuurtire.saa|

yaamyaa tavaiti "sibira.m "siva "saavahasta-

kar.naavata.msakalaanukulitaanana"srii.h||48||

aakasmikapralayaghasmaravahniheti-

bhasmiik.rtaakhilakulaacalanirvi"se.sai.h|

"se.saa.m nibadhya dhavalairapi lokapaala-

paaliikapaalapa.alairiyamuttamaa"nge||49||

ga"ngaatara"ngaparim.r.s.tavi.ta"nkako.ti-

kha.tvaa"ngasa"ngiparame.s.thija.taaniku~njaa|

pre"nkhatparetapatipattravi.saa.nagarbha-

ni.spiitasaptabhuvanak.satajaasava"srii.h||50||

adhyaasya raasabhasabhaadhipati.m trilokii-

sa.mhaararagarabhasena sabhiiti sainyaim|

sa.mrambhabhaasvaramukhii bisabha"ngagaura-

dantaa.m"sureti "sibira.m tava kaalaraatri.h||51|| (tilakam)

kaalii ca kokilakalaaparuci.h karaala-

da.m.s.traa"nkuraiti samarotkalikaakulai.saa|

nirdagdhakaala kalikaalakala"nkaketu-

rudbhinnaratnakalikeva viduurabhuumi.h||52||

%p.513

iti giramupakar.nyodiiritaa.m nandinaagre

sakalasamarasenaacakravaala.m smaraari.h|

nija"sibiranive"saavaasabhuumii.h pra.naama-

"slathavika.takirii.ta.m prahi.nottanmukhena||53||

tigmaa.m"susyandanaa"svadrutakhuradalitavyomavaiduuryaratna-

k.sodacchaaye 'tha saaya.m malinayati tama.h pa"nkapuure dharitriim|

ruddhaalokaa.h kulaayagraharabhasarasatpattrinaadaanubandhai-

ranyonyaalaapamaaraadvidadhuriva ni"si vyaakulaa digvayasyaa.h||54||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye sainyasa.mbhaaro
naamaikonacatvaari.m"sa.h sarga.h|

catvaari.m"sa.h sarga.h|

praapte prabhaatasamaye 'tha "sa"saa"nkamauli-

rudbodhito vividhabhaagadhasuutavaagbhi.h|

abhyaahataanaka"satadhvanidattasa.mj~na.h

senaasaridbharitamaik.sata sainyasindhum||1||

tasyaatha sa.mbhramavalatpha.nacakravaala-

murviitale 'dhipatinaa pha.nima.n.daliinaam|

sa.mstambhita"srava.nataalamuda~ncitaak.sa-

maakar.nito vidhuritasthiti diggajendrai.h||2||

braahmaa.n.dakha.n.datalavaara.nakharvyamaa.na-

muurtidigantaragurupratiphaaladiirgha.h|

%p.514

pu~njiik.rta.h k.sititale ghanataamavaapya

bhindanrasaatalamivaatibhare.na bhuuya.h||3||

kampaakuliik.rtasasa.mbhramalokapaala-

paaliipura.mdhrih.rdayo bibharaa.mcakaara|

prasthaanadundubhirava.h k.sayakaalavalga-

duttaalakaalakarataalaninaadaliilaam||4|| (tilakam)

uts.rjya sa.myugarasaadatha tasya deha-

bhaagaardhasa.mdhigha.tatanaa.m niriyaaya gaurii|

taccittabhaagagatasattvavidhuutabhiiru-

vaiklavyayogamiva maanasamudvahantii||5||

unnidrakar.na"sikharaarpitapaarijaata-

liilaavata.msagalitairmadhu"siikaraughai.h|

sa.msicyamaanamiva ku"nkumapattrapa"nka-

lekhaa"nkita.m "suci kapolatala.m vahantii||6||

liilaanatena sakalaa.m karapallavena

laava.nyakaantimamalaamiva sa.mpramaar.s.tum|

pre"nkhatpinaakimuku.taaspadacandrara"smi-

dhuuliccha.taamalinitacchavimiihamaanaa||7||

ekaavalii viracitaa kucama.n.dale 'tra

tu"ngatvamiiyu.si parasparapii.danena|

%p.515

tatspardhayeva savaliitrayataamavaapta.m

mu.s.tigrahe 'pi "sithila.m dadhatiiti madhyam||8||

pratyagrayaavakarasasphura.naaru.naagra

bhaasvannakhendukira.naprakaraapade"saat|

sa.mdhyaa.m prasaadanaparaa.m galitaabhyasuuyaa-

maarabdhapaadapatanaamiva dhaarayantii||9|| (pa~ncabhi.h kulakam)

tasyaa mukha.m sarabhasaarpitakaantad.r.s.ti-

rd.r.s.tvaa ciraadatha "sa"saa"nkakalaavata.msa.h|

sa.mdar"sane.su nayanatritaya.m nime.sa-

do.sopaghaatagha.tanojjhitamabhyanandat||10||

niryaaya tasya vapu.sa.h suciraadavaapta-

gaa.dhopaguuhanarasotpulakaanubandha.h|

prasthaanama"ngalavidhirvidadhe tayaatha

sevotsavaprava.namaat.rga.nopaniita.h||11||

tasyaapinehurabhimantritamaatmanaiva

vak.sa.hsthale ga.nacamuupataya.h katha.mcit|

ka.n.thaprabhaa"sabalabhaasi pinaddhaloha-

jaalaantarabhramavimugdhadhiyastanutram||12||

mandaakiniisalilanirjharasicyamaana-

bhaasvatt.rtiiyanayanaanaladhuumadigdha.h|

%p.516

tasyaatataayi"sarapaatabhiyaadhimauli

sa.mviitaka"nka.ta ivaam.rtara"smiraasiit||13||

tatkaalalolasurasindhutara"ngabha"nga-

visrastabandhalulita.m ca ja.taakalaapam|

u.s.niipabhogipatireva babandha tasya

gaa.dha.m puna.h pratidi"sa.m pha.nama.n.daliibhi.h||14||

chaayaandhakaarakalu.siik.rtapiinaka.n.tha-

pii.thasphuradbhujagaraajapha.naama.ni"srii.h|

tasyaajima"ngalanibaddhanavendraniila-

ka.n.thatravibhramamadhatta ca kaalakuu.ta.h||15||

da.m.s.traakaraalamukhaka.mdaraniryadagni-

jvaalaavaliidurupalak.syakaraalajihvam|

"suula.m ru.saarirudhiraasavapaanago.s.thii-

sa.mrambhalolavika.tau.s.thapu.ta.m jaj.rmbhe||16||

bhogiindrabhogaka.sa.napratipannamadhya-

kaar"sya.m puraa jalanidhermathanaprasa"nge|

tasyaatha mandaramivaahipati"scakaara

koda.n.dada.n.damadhiruhya sanaathako.tim||17||

sa"ngraamadohadarasaaditi "siitara"smi-

maulau pinaddhakavace vacasaatha tasya|

pratyuttaratna"sakalacchavi"saaritaani

varmaa.ni bharmagha.titaani ga.naa.h pinehu.h||18||

%p.517

sa.mvitalohamayavarmavapurbabhaara

babhrorupo.dha ra.nama"ngararatnamaalam|

astaacalaabhimukhapaatinibaddhapa"nkti-

nak.satracakra"sabalaambaravartmaliilaam||19||

pratyuptalohitakaratnaka.naa.m"susaara-

niilaabhrakacchavitanucchadamuurtiruccai.h|

saudaaminiiruciradaamamariicibhinna-

lolaabhravibhramamadhatta "silaadasuunu.h||20||

sa.mhaaradhuumamalinaa kaladhautasaanu0-

bhaagaantare nipatitaa rajaniiva mero.h|

vak.sa.hsthale sarasaku"nkumapa"nkabhaaji

bhaati sma kaalamusalasya d.r.dhaatha maa.dhii||21||

abhyunmi.sanmarakataa.m"su"sikhaasahasra-

sa.mlak.syamaa.naparabhaagatanutrabandhaa|

aabaddha"sebalalavaa naliniiva naaga-

vaktrasya muurtirarucatsphu.tapu.skara"srii.h||22||

hautaa"sane.h kavacamecakitaa ca muurti-

ruddiiptiratnagha.titoru"sirastrabandhaa|

aabhaadanekavika.todaya"saila"s.r"nga-

lagnaarkabimbavalayeva yugak.sayadyau.h||23||

%p.518

uddaamasa.myugarasasphu.titavra.nottha-

raktaccha.taavika.tabindunibaddharandhram|

pratyuptadiiptataranuutanapadmaraaga-

maasiidivaatiguru da.msanamagnikasya||24||

vak.sa.hsthale b.rhati heti"sataabhighaata-

ruu.dhavra.nasthapu.titasphu.tasa.mnive"sam|

ca.n.de"svarasya "su"subhe "subhalohavarma-

saavartamambha iva saanuta.te himaadre.h||25||

durvaaravairivaravaara.naviirabhadra-

vak.sa.hsthaliivinihitaa viraraaja maa.dhii|

sa.mvartameghamalinaasurasa.mprahaara-

lak.smiivadhuumukhavigu.n.thanajaalikaa"srii.h||26||

abhra.mka.sollasitaketanavaijayantii-

kalmaa.sitaambaratalaa.h pratimaa vahanta.h|
rak.saadhikaaranavabhuutisudhopalepa-

paa.n.dutvi.so racitasa.mnidhaya.h suraughai.h||27||

stamberamaa mukharitaambara"sa"nkhagha.n.taa-

.dhakkaaravaa dhavalacaamaracaaru"sobhaa.h|

vispa.s.tadantama.nitora.nasa.mnive"saa.h

sainyairyudhe vidadhire surasadmaruupaa.h||28|| (yugalakam)

%p.519

pratyagramauktikavitaananidhaanakumbha-

rak.saakulaajagarabibhramahastada.n.daa.h|

rejurgajaa vikacakiicakaya.s.tiko.ti-

velladvilolakadaliivikaraalap.r.s.thaa.h||29||

kumbhasthaliinihitama"ngalamaalikaagra-

vi.syandamaanamadhupa"nkaniliinabh.r"ngaa.h|

lak.smii.m dadhu.h "sikharalagnadvaagnidhuuma-

jaalaakulaa.h kulanagaa iva mattanaagaa.h||30||

utkar.nataalapavaneritakumbhakuu.ta-

sinduuradhuulipa.talacchura.naabhiraamam|

uddhuutataamarasare.nupi"sa"ngyamaana-

dikcakravaalamu.sasiiva babhuuva vi"svam||31||

liilaacaladdhavalacaamaracakravaala-

"saaiik.rtaakhiladi"so 'tha sahasrasa.mkhyaa.h|

utkiir.napattramakarii"sata"saatakumbha-

paryaa.napa.t.tavinive"sakaraalap.r.s.thaa.h||32||

maa.nikyakha.n.dakhacitaa~ncitahemabhaasva-

daayaanadiidhitipi"sa"nitadigvibhaagaa.h|

udra"smiratnaka.na"saarita"saatakumbha-

pre"nkhatkhaliinasakha.natk.rtivaktrabhaagaa.h||33||

%p.520

saa"ngraamikii.su ku"salairgamitaastadaanii.m

viithii.svamandatarasa.h p.rtanaatura.mgaa.h|

svedodabindu"sabalastuvabhaagavaktra-

"sobhaa.h sudhodgamanalagnaka.naa ivaasan||34|| (tilakam)

saanukataa.m vidadhato 'pyupamaana"suunyaa

mandaa api glapitaca.n.dasamiiravegaa.h|

aaku~ncitordhvakhurada.n.davibhaktapaada-

vinyaasacaarugatayasturagaa.h prasasru.h||35||

bhaati sma muurtiranilaughavigha.tyamaana

maa~nji.s.thacaamaratayaa caturaa~ncitaanaam|

utpetu.saa.m kila puraa "sikhinastadiiya-

jvaalaakalaapaniciteva tura.mgamaa.naam||36||

lak.smii.m dadhurvipulakairgamanairabhiik.s.na-

ma"ngai"sca caaru"sucibhi"scaturasrapu.n.draa.h|

paryaa.napa.t.tapa.talaisturagaa nigaala-

bhaagai"sca devama.ni"sobhitasa.mnive"sai.h||37||

%p.521

sa"ngraamanaa.takakutuuhalinaa.m tadaanii-

mutthaapakena dadhato mudamuttamaanaam|

vispa.s.tabhaa.n.darucayo 'tivicitraruupaa

lak.smii.m dadhurjavanikaamahitaastura.mgaa.h||38||

vistaara"saali k.rtibhi.h k.rtaruupavar.na-

maaviddhagaamikara.napravibhakta"sobham|

savya~njanakramamaraajata dhaatuvaadya-

liilaa.m dadhaanamanupaplutama"svasainyam||39||

nirdhuutakesarasa.taavalitaa~ncitaagra-

bhaaga.m patadbirabhita.h p.rtanaatura.mgaa.h|

cakrustaraa.m divi tadutpatanaabhiyoga-

yogyaamiva k.sa.navilagnapadai.h khuraagrai.h||40||

%p.522

vistaararuddhavasudhaa.h pratibaddhaketu-

siitaapa.taa~ncalavivalgana"saaritaa"saa.h|

sajjaakhilopakara.naa.h samaraamburaa"si-

pota"sriya.m sapadi "si"sriyire rathaughaa.h||41||

aakraantayaanavarata.m bha.tanaayakena

ciitkaarasiitk.rtimanoramataa.m dadhatyaa|

sa.mdar"sitoruyugasajjaghana"sriyaapi

tatraabhiyogasamaye rathaka.tyayaa "srii.h||42||

aayodhanaanugu.nave.saparigrahaacca

tejasvinastadapanuttaya aaviraasan|

sa.mhaarabhaanava ivaakhilalokasarga-

naa"sasphuratkira.nadanturama.n.dalaagraa.h||42||

"siitaa.m"sumaulirapi kesaricakravaala-

yoktriik.rtaahipatibhogasahastrabhiimam|

adhyaaruroha rathamagni"sikhaapi"sa"nga-

maayodhanaanugu.nave.saparigraha"srii.h||44||

%p.523

u.s.nii.sabhogipha.naphuutk.rtivaataghaata-

pu~njiik.rtatripathagaajalave.ni"subhram|

tasyo.s.navaara.namadhaaryata bhaagalagna-

maa.nikyakha.n.dakhacitonnatahemada.n.dam||45||

tasya prakiir.nayugala.m "sa"sira"smi"sobhi

"sabdaanubandhima.nikasbubhuje tadaaniim|

paar"svasthite dudhuvutu.h svayambhyupetya

mandaakinii sarabhasa.m yamunaa ca bhaktyaa||46||

yenaa"su nirdhutasa.taabharamambaraagra-

maarohataa ni'sitapaa.nijama.n.dalena|

nakta.mmukhe.su "sa"sabh.rtprasabha.m vyadhaayi

bimbaavalambi"sa"sadaara.nakaandi"siika.h||47||

aakar.nya yasya mada"so.savi.sa.n.nabh.r"nga-

ga.n.dasthalaa.h sapadi ru~njitataaranaadam|

a"nge.su bhiitibharasa.mkucitaa nije.su

vaa~nchanti duuramiva dikkari.na.h prave.s.tum||48||

"sriika.n.tha"sekhara"sa"saa"nkakalaakaraala-

vellatsa.taapa.taladhuunanabaddharo.sa.h|

utplutya daarayitumiihata eva vajra-

suucii"sitairnakhamukhairapi maaruta.m ya.h||49||

tasmi.mstu.saaranikurumbavipaa.n.dubhaasi

si.mhiisute vidalitaa~njanamecakaarci.h|

%p.524

kaatyaayanii k.rtapadaa "sriyamaasasaada

praaleya"sailagatanuutanameghavallyaa.h||50|| (cakkalakam)

"saar"ngaayudho 'pi bhuvanak.sayakaalavahni-

"sa"nkaakuliik.rtasuraasuracakravaalam|

taark.sya.m vidhautakaladhautapi'sa"ngapak.sa-

maatmiiyadehabharakharvitamadhyarohat||51||

taark.syo 'pi ca~ncupu.tada.s.tabhuja.mgamuurti-

bhaasvatpha.naama.nirucicchura.naaru.nena|

p.r.s.thena vigrahabhara.m vasudevasuuno-

rjagraaha daanavara.nasya ca cetasoccai.h||52||

k.so.niiva pak.sapavanoddh.rta"sailajaala-

mutti.s.thata.h "sitanakhaagravida.s.tamurti.h|

tasyaadhinaakamatanurbibharaa.mcakaara

"sobhaa.m k.sa.na.m cara.nako.tigataabhralekhaa||53||

pi"ngatvi.sa.m kavalitoragacakravaala-

niryadvi.saagnipari.naamava"saadivaasau|

vistaaritaa.m nabhasi hemamayii.m patatra-

pa"nkti.m dadhatsarabhaso.d.dayanaaya reje||54||

udgacchato gaganavartma garutmato 'tha

duuraavagaahad.r.dhabhinnarasaatalaagnaa.h|

aakr.s..tamuktavasudhaa.h k.sa.navighnakheda-

maatenurasya girisa.mhataya.h katha.mcit||55||

%p.525

sthulaasthiga.n.da"sikharojjhitadaanavaari

dhaaraandhakaaritadi"sa.h suralokapaalaa.h|

vinyasta"sailagurupaadavirug.nabhuumi-

bhaagaanyathaayathamathaaruruhurgajendraan||56||

taavatpratiitamanasi pradhanotsavaaya

darpaadvinirjitaripau bha.tacakravaale|

baalaajano balavadaakulataa.m jagaama

tatkaalasa.mbhramavilolavilocana"srii.h||57||

sa.mstambhitaa api tu ma"ngalabha"ngabhiiro-

rbhiirorvi.saadava"sa"suunyadhiyastadaak.s.na.h|

nirdhautakajjalavidhuusarita niriiyu-

rindiivaraanmadhukaraa iva baa.spale"saa.h||58||

aadhiiyamaanamatisa.mbhramavepamaana-

visrastabaahulatayaa bubudhentaraayam|

prasthaanama"ngalavidhaanamapi praviira.h

sa"ngraamaraagarabhasollasacittav.rtti.h||59||

baddhasp.rha.m dayitayaa karavaalaya.s.ti-

raalokitaa bha.tajanasya karaprati.s.thaa|

praaptaa "sititvamadhika.m tadapaa"ngabhaasaa

dhauteva tatk.sa.namaraajata visphurantii||60||

patyau ra.naaya calite guru"sokav.rtte-

rvaamabhurva.h sapadi kaar"syada"saa.m vrajantyaa.h|

%p.526

maa.nikyakamburavanau patita.h karaagraa-

llaava.nyacandraparive.sa iva vyaraajat||61||

vaktra.m vilokayitumuu.dharasaa ciraaya

patyurvadhuurnihatama"ngalarocanaardraan|

doduuyamaanah.rdayaa savi"se.sameva

siddhaarthakaanracayati sma lalaa.tapa.t.te||62||

aali"ngya gaa.dhamaparaa paricumbato 'tha

vaktra.m priyasya samaraaya viniryiyaaso.h|

u.s.no.s.nani.h"svasitatatk.sa.nagaa.da"su.ska-

taambuulapa"nkarasamo.s.thayuga.m cakaara||63||

guptistanoriti k.rtaadarabandhamaadau

spar"saam.rtavyavadhirityapi saabhyasuuyam|

bhaavadvayaa"srayimanaa.h parirambha ittha-

maik.si.s.ta varma dayitasya vadhuu.h pinaddham||64||

iti samaravimardautsukyabhaaja.h praviiraa.h

kathamapi dayitaabhirmucyamaanaa g.rhebhya.h|

sarabhasamatha puryaa niryayu.h sorjagarja.m

rathaturagavimardak.sobhite ratnasaanau||65||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye sainyasa.mrambho naama catvaari.m"sa.h
sarga.h|

%p.527

ekacatvaari.m"sa.h sarga.h

atha kathamapi tasyaa.h sa.mka.tadvaarasiimna-

strida"saga.navari.s.thaira~njasanviiyamaana.h|

"srutaharijaya"sabda.h sphiitavaaditragho.sai-

rgirika.takata.taantaannirjagaamendumauli.h||1||

kva.nitamukharagha.n.taacakravaaladhvajaagra.m

rathavaramadhiruhya prasthitasyotpataakam|

svayamavahitacetaa ma"ngala.m sa.mvidhitsu.h

sarabhasamabhidadhmau vai.s.navii tasya "sa"nkham||2||

navadhavaladukuulai.h kalpitaa.h sainikaanaa.m

'sa"sikarasitakiirtik.siirasindhuurmibha"ngaa.h|

dviradaghanabalaakaa.h prollasantyastadaanii-

manilabalavilolaa vaijayantyo vireju.h||3||

sphu.tama.nipari.naahaprasphuratpu.skara"srii-

rdrutamupari niyantraa hantumutk.sipyamaa.na.h|

udayagiri"sikhaagraaduuravartyarkabimba-

"sriyamatanumataanii.d.di.n.dima.h ku~njarasya||4||

%p.528

pratigajamadagandhaagraa.nahelaavyudasta.h

sphuradudaranivi.s.taspa.s.tarekho 'grahasta.h|

"sriyamabh.rta kare.nornaakasa.mroha.naaya

drutamiva subha.taanaa.m baddhasopaanapa"nkti.h||5||

di"si di"si makaranda.m pu.n.dariikodarebhya.h

sarabhasamapi piitvaa haarimaadhuryamuccai.h|

dviradapatimadaambhastiktamaasvaadayanto

virasarasanamantarvaktramuhurdvirephaa.h||6||

pratigajamadhikopaadbhaavataa.m ku~njaraa.naa.m

sapadi mukhapa.tenaacchaadya vaktraa.nyaliinaam|

aviralamadatoyaapaanago.s.thiiniraase

bahugu.namapi manye do.sahetu.m kadaacit||7||

"sriyamatanuta rak.saabhuutivinyaasapaa.n.du.h

sapadi madajalena "scyotataa saptadhorvyaam|

dviradapatiraniicairvisphuradga.n.da"saila-

strida"sanagaraga"ngaasrotasevaarka"saila.h||8||

dadhurabhinavalaak.saara~njitai"scaamaraughai.h

"sriyamanuk.rtavaatyaara.mhasa.h sainikaanaam|

khura"sikharanipaatak.sudyamaanaakhilorvii-

janita"sikhi"sikhaughaa"sli.s.taruupaa ivaa"svaa.h||9||

sthagitasakaladikkaanekasa.mkhyaanasenaa-

janitagurubharoccairanvabhuuddbhuuri "sa.mbho.h|

%p.529

kramavidh.rtavimuktoddaamani.h"svaasataamya-

tpha.nipatipha.nadolaandolana.m bhuutadhaatrii||10||

kariharirathapattivraatanirdhuutadhuuli-

prakarajanitakaar"syamanvabadhnaadadhastaat|

laghuvidalanabhiitivyaakulaatmaa katha.mci-

tpha.naniga.dasahasre.naahinaatho dharitriim||11||

balasamudaya ai"se 'tiitya gavyuutimaatra.m

sthitavati "sibiraagraavaasabhuumirg.rhiitva|

prathamamiva tadaanii.m saugataanaa.m pramaa.na.m

dviradakulamanalpa.m kalpanaapo.dhamaasiit||12||

surabalamavalokyaavaasita.m kaananaagre

"sakunaya urupak.saa duuramutpatya vegaat|

drumavi.tapa"sikhaagraabaddhanii.daprati.s.tha-

svatanayagatat.r.s.naa"sceruraakaa"sa eva||13||

k.rtagurutarakampaandolanavyaakulaayaa.m

bhuvi vinimitapaada.m ja"ngamaandriindrakalpa.h|

atinibii.danibaddhai.h kalpav.rk.se.su senaa-

dviradapatibhiraape na tripadyaa vilaasa.h||14||

%p.530

d.r.dhaniyamitarajjuskandhasa.mdaanitaana.m

srutamadajalaga.n.daabhogakaa.sairgajaanaam|

tvagapatadavarug.naa kaananaanokahebhya.h

sahajamapi vimuu.dhaa.h ka.m na vi"sle.sayanti||15||

srutaghanaghanasaarak.sodasaugandhyabhaajo

ma.nita.tak.rtaviicik.sobhamandaakiniikaa.h|

drumagahanaviluptaarkaa.m"susa.mtaapa"siitaa.h

"sikharika.takabhuumiiradhyavaatsuurdhvajinya.h||16||

sphu.titavika.tag.n.daabhogamaadyadvirephaa

vikasadaviralailaakandaliikaananaa.dhyaa.h|

upama.niguhamadre.h phullako"saatakiikaa

yuvatibhiranuyaataa.h kecidaasedururvii.h||17||

atha "sa"sadharamaule.h sainikaa.h saanude"se

di"si di"si vicaranta.h kalpitairvaajisainyai.h|

pratibhayataralaak.sa.m d.r"syamaanaa m.rgaughai.h

sthitiriti ciramaasandar"sitaacchodanecchaa.h||18||

sarabhasamanubiddhaa kenacitsaadinoccai.h

sphuritataralataaraa "syaamalaa.m"succha.taabhi.h|

vyavadhimiva vidhaatu.m bhiitipaariplavaak.sii

hari.nayuvatiraicchatsa.mbhramaadaatmamuurte.h||19||

%p.531

druttaramapi na.s.taa saadisainyaavamardaa-

ttanayamanavalokya kvaapi tatraiva yaatam|

punarasunirapek.sa.m k.r.s.nasaaraa"nganaagaa-

tpadamiha na vipatte.h kasya t.r.s.naathavaa syaat||20||

"srava.nagha.titamaurviima.n.daliibhuutacaapa-

cyuticaturatara"sriirdhanvinaanviiyamaanam|

hari.namanaparaadha.m maarga.no ma"nk.su bhiittvaa

tvaritamiva vilak.so 'lak.sita.h k.smaamavik.sat||21||

k.sititalagatapu"nkhene.su.nottambhyamaana-

sphu.tataragalanaala.h ka"scidudgriiva eva|

drutamiva calitaanaa.m vallabhaanaa.m tadaanii.m

hari.na"si"surasuunaamuurdhamaik.si.s.ta maargam||22||

na khalu jagati "suunya.m ki.mcidastiiha dhaamnaa

yuvatimanusaranta.m garbhabhaaraalasaa.m yat|

vika.taku.tila"s.r"ngaaghaatapaatena ka.mci-

dvanabhuvi hari.no 'pi svairamaahantumaicchat||23||

vika.taguruvi.saa.naadabhraraa.nyavaa~nci

prasabhamabhihataanaamuttamaa"ngaani puurvam|

giribhuvi hari.naanaamaa"su pa"scaadvapuu.m.si

srutadhiralaghuni vyomamaargaannipetu.h||24||

%p.532

praka.tavika.ta"s.r"ngai.h kaanana.m mandaraadre-

rdadhata iva nivaasapriitiyogaacchirobhi.h|

nabhasi p.r.satayuuthaa duuramutplutya petu-

rda"sanakhuravirug.naalagnanaaraacapu"nkhaa.h||25||

upagatamavalokyaavaj~nayaa sainyamuccai-

raga.nitagurubhiitirmuktasa.mrambhamagre|

hari.napariv.r.dho 'sthaadanyathaa sattvabhaaja.h

kathamiva gurudhairyasyojasaasyopamaa syaat||26||

vyapagatagh.r.namaaraanmandarasyaa"nkavarti

ghnati suraga.nasainye dviipi si.mhaadisattvam|

pratikakubhamudasthurmanyumantastadaanii.m

tadanu varavaraahaa.h pratyaniikaayamaanaa.h||27||

camarahari.nav.rnda.m vaalabhaaraak.sipaatai-

ranuk.rtanijanaariike"sahastek.sa.natvi.t|

kvacidapi parih.rtyaadhaavataa.m sainikaanaa.m

hari"sarabhavaraahadviipi hantavyamaasiit||28||

surabhikusumabhajo rupa"sobhaa.m dadhatyaa-

staralahari.nad.r.s.te.h kaananorviirama.nyaa.h|

surata iva m.rgavyaavibhrame 'nyor 'dhacandra-

sphu.takarajanipaatai.h paa.tayaamaasa ga.n.dam||29||

%p.533

"sikharibhuvi "sikha.n.dii valgubarhaatibhaaraa-

dalasitagatiraraaddhanvinaanviiyamaana.h|

tvaritatarama"saknonna ghnato na.s.tumasmaa-

dvipadi bhavati kaaciddo.saruupaa gu.na"srii.h||30||

iti vihitam.rgavyairmuktaparyaa.napa.t.taa

vavaluravanipii.the saadibhi.h k.r.s.tavalgaa.h|

"sramajalaka.najaalaa"sli.s.tajaambuunadorvii-

vidhutaghanaparaagaali"ngitaa"ngaastura.mgaa.h||31||

rayacaturatara"ngak.sobha"siitairmarudbhi-

rdhrutakapilasa.taagraa.h saikate naakasindho.h|

adhijalamavaterurma"nktumutprothagho.naa.h

kharakhura"sikharaagrak.su.n.napaa.thiinacakraa.h||32||

vigha.titadalamudraanpa"nkajaughaanvihaaya

pramadavidhutapak.saastoya eva dvirephaa.h|

api madajalabinduunduuramanviiyurelaa-

stabakasurabhigandhiinmajjataa.m vaara.naanaam||33||

surasariti na yaavallak.syamaa.naadhvakhedaa.h

sarabhasamavaterurmajjanaayaamaraughaa.h|

drutamasicata tavacchiikarairagratastaa-

nkarakalitalava"ngaamodah.rdyairgajendra.h||34||

%p.534

dviradapatisahasrai.h srotaso 'ntarnimagna-

k.sitidharagurudehaalak.syavaktraagrahastai.h|

trida"sasaridanekoddaamagarbhaabhinirya-

dga.napatiriva duuraatsainikairaaluleki||35||

k.rtagurumadaga.n.daabhogabhuu.sa.m gajaanaa.m

bhramarakulamapohu.h "siikaraa hastamuktaa.h|

kimaparamathavaa syaadaa"sritaanaa.m jalebhya.h

sapadi madabharaandhairduuramaaropitebhya.h||36||

plutisukhamanubhuuya praajyasindurare.nu-

cchura.nakapi"sitorme.h sindhugarbhaadgajendraa.h|

k.sitibh.rta iva pak.sacchedino vajrapaa.ne.h

punarabhayamavaapyaapyujjihaanaa vireju.h||37||

salilagurusa.taagraa vibhrato rug.namuulaa.h

khura"sikharavilagnaa hema"sevaalavallii.h|

trida"sasarita uccaistiiramutprothagho.naa.h

"svasitataralitormivraatamutterura"svaa.h||38||

"srama"sithilitaka.n.tha.s.thyuutani.h"svaasavaata-

vyatikaradhutasenaadhuuliruddhaantaraalaa.h|

taralasaralapuccha.m cerur"svaa.h sthaliibhyo

marakatama.nisuuciikomalaa~n"sa.spakha.n.daan||39||

%p.535

vidadhati gurupak.sotsekamaj~naa jalaanaa.m

sphu.tamiha malinaanaamaa"saye vartamaanaa.h|

yadamaraga.nasenaare.nupa.t.taa("nkaa)vilaasu

pratikakubhamamaadyannimnagaasveva matsyaa.h||40||

k.sitidharapatibhuumi.m duuramulla"nghya vegaa-

datha harikaripattisyandana.m kalpita.m sat|

drutataramu.duviithiimaargamabhyaahataabhra.m

sarabhasamudapaptadvyaaptavi"sva.m smaraare.h||41||

pratikakubhamudasthaatsaami yatsainikaanaa-

magamadatha samaapti.m tena sarva.m vihaaya.h|

aparamapi yadardha.m duuramutpitsu tasthaa-

vabhavadavanip.r.s.tha.m tena ni.s.thaaprati.s.tham||42||

di"si di"si pari"su.syaddaanatoyasrutiinaa.m

trida"sagajagha.taanaa.m duuramutpetu.sii.naam|

dinakarakarataapopaplavaadaakulaanaa-

matinika.tatayoccai.h pusphu.tu.h kar.na"sa"nkhaa.h||43||

punarupagatapak.so.d.diinani.h"se.sa"saila-

sphu.ta"sikhara"sikhaambha.hsyandasa.mdehamugdhai.h|

di"si di"si ghanav.rndai.h piiyate sma dvipaanaa.m

vika.takara.tabhittibhra.s.tamaaraanmadaambha.h||44||

%p.536

atanusalilagarbhaa.h kajjala"syaamabhaaso

nabhasi jaladalekhaa vellyamaana marudbhi.h

k.sa.navalanavilolaa vaara.naanaa.m navaanduu-

nibi.daniga.daliilaa.m paadalagnaa vitenu.h||45||

anuk.rtagiri"s.r"ngaabhogaga.n.dasthalaagra-

skhalitavika.tabhasvattaaranak.satramaalaa|

srutamadajalalekhaabimbitaa vaara.naanaa.m

"sriyamatanuta taaraapa"nktiraaraatphurantii||46||

"srava.na"sikharabhuu.saacaamaraanmaa sma dhaak.sii-

didamaviditavidyuddamasaptaarcipaaraat|

jaladakulamitiivaanudyatoccai.h purastaa-

ddi"si di"si gajataabhi"sca.n.da"suutkaaravaatai.h||47||

churitasurapathaasuttu"ngakumbhasthalii.su

"srava.nadhutihataabhi'sciinapi.s.taccha.taabhi.h|

k.sa.nagha.tanavilolaa naakanak.satramaalaa.h

"sriyamanan.rtamayyastenire vaara.naanaam||48||

vika.takanakakak.syaadaamasaudaaminiika.m

dviradakulamabhaasiidanyadaasiinamurvyaam|

suraga.napatisenaaruddhanaakaavakaa"sa-

vyatikaragurukhedasrastameghaughakalpam||49||

%P.537

aru.nam.nikirii.tacchaayayaa la"nghyamaanaa

galitamadajalaardre bimbitaa ga.n.dabhaage|

"si"sirakira.nalekhaa lak.syate sma dvipaanaa.m

nabhasi vika.takumbhasrastahemaa"nku"sa"srii.h||50||

akalitaguruvidyuddaamabhi.h "syaamitaa"sai-

rasalilagurugarbhairunnamadbhi.h saliilam|

dviradapatibhiruccaistastare naakamaarga.h

pratidi"samavarug.naalokamak.su.n.nameghai.h||51||

glapitapavanavega.m vyomni pa"scaardhabhaaga-

sthirakhura"sikharaagrairapyanaalambameva|

girita.tavika.tora.hpreritaasannataara.m

ca.tulacara.nako.tinyaasama"svai.h prasakhe||52||

nabhasi turagasainya.m duuramutkar.nagho.na-

sphuritamukhamaniicairutplutiiraadadhaanam|

hari.nakulamivaasiidvisphuraccitraratna-

vyatikara"sabalaabhirbhraajamaana.m gu.daabhi.h||53||

javanapavanadhuutairvellitaa visphuradbhi-

rnabhasi vibabhura"svaa laak.sikai"scaamaraughai.h|

vika.takhura"sikhaagrak.sobhabhinnaabhragarbha-

skhalitaca.tula"sampaa"sli.s.taruuupaa ivoccai.h||54||

ravikaraparimar"saadvisphuradbhistadaanii-

mapagataghanapa"nka.m naakamiiliisahasra.h|

%p.538

sarabhasaparivartaalak.syapaa.n.duudaraardhai.h

sara iva "sapharaughirghuur.namaanairabhaasiit||55||

vika.ta"sikharalagnaa.h ketuda.n.daavalii.su

sphuritavividharatnacchaayakalmaa.sabhaasa.h|

navajaladharakha.n.daa.h kekipicchaatapatra-

"sriyamadadhuradhastaadgacchataa.m sainikaanaam||56||

sphuritama.nikirii.tagranthigarbhaantaraala-

pratimitamahimaa.m"sorma.n.dala.m vyomni te.saam|

pratiphaladamalaa.m"suvraatamaa"saamukhe.su

sphu.takanaka"sirastraabhinnaruupa.m tadaasiit||57||

rathaturagakhuraagrak.sudyamaanaatpurastaa-

tpratipadamu.ducakraadutthitaa dhuulilekhaa|

"sriyamatanuta muktaavaalukaayaastadaanii.m

gaganamakarasadmanya"snuvaanaa digantaan||58||

sphuradatanuta.ditkaa vellyamaanaa marudbhi-

rdadhuraviralaniila"syaamabhaaso 'bhralekhaa.h|

k.rtakavalanaliilaarambhalagnaurvavahni-

sphu.tavika.tataraarci.h sindhubha"ngiivilaasam||59||

saparu.sarasitasyaambhodharasyopari.s.taa-

tsaru.samabhipatanta.m si.mhamaalokya ca.n.dyaa.h|

jagati viphalameva praj~nayaa "suunyamuccai.h

sphu.tamanuta tejastaad.r"saa.m sainikaugha.h||60||

pramathapatirayaasiiddaanatoyaardraga.n.da-

pratimitama.nicitracchaayavaiku.n.tha"saar"nga.h|

%p.539

vika.ta"sikharabhaagaalak.syav.rtraaricaapa-

k.sitidharapatiliilaa.m bibhradabhra.mka.sa"srii.h||61||

"sriyamabh.rta purastaadindumaulestadaanii.m

ga.napatirativegaatprasthito naakamaargam|

dadhadaparamivendorbhaagamu.s.nii.sabhaaja.h

para"sumukhamamandollaasanaa"saaritaabhram||62||

dviradamadanadiibhi.h sainyametatpurastaa-

tkalu.sayati puraa me candrikaagauramambha.h|

sacakitamiti maargaadbhiitayevaapasasre

khagapatiguruvegavyastayaa naakanadyaa||63||

sphu.tamiha vimalaanaa.m svacchataa "slaaghyaruupaa

visad.r"samupadhaana.m tatra do.saaya nuunam|

pratimitamamaraughaa menire yanniriik.sya

k.sititalamapi "sitaabhii"subimbe kala"nkam||64||

ittha.m sena smaraarerjaladharapadavii.m duuramulla"nghya vegaa-

daasiinaa ratnasaanosta.tabhuvi vividhavyuuhavistaarabhaaja.h|

tasthurgavyuutimaatra.m dh.rtagurusamaraarambhadaityendrasenaa-

niryaa.naapek.samuccairdi"si di"si vikasaccitravaaditragho.saa.h||65||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye sainyaprasthaana.m
naamaikacatvaari.m"sa.h sarga.h|

%p.540

dvaacatvaari.m"sa.h sarga.h|

jvalitaa bh.r"sa.m tadabhiyogaru.saa vividhaayudhaa ditisutaadhipate.h|

prahataanakaa.h samaralaalasayaa sahasainikairjagha.tire p.rtanaa.h||1||

"sitavartmabhi.h karatalaprahitairyudhi "su.smi.naa.m vidalitaannabhasa.h|

madat.r.s.nayaa karika.te.svalaya.h patitaa babhu.h
pracuracuur.nanibhaa.h||2||

k.sayakaari.na.h sapadipiitavi.saa bhujaga"sriya.m pratibhayaa dadhata.h|

vibhabhustaraamasicayaa.h samare haravibhramaa ruciracandraruca.h||3||

bhuja"saalinaa.m karatalaprahitairbhrama.naakulairaribhirabhyahitam|

anucakrire samararatnanidhe.h salilabhramaa.h sapadi ma.n.dalibhi.h||4||

k.rtamuurchana.m praharataa dvi.sataa kara"siikarai ra.nagata.h
"si"sirai.h|

sama"si"svasatkaripati.h subha.ta.m mahataa.m sthiti.h
parahitaprava.naa||5||

rudhiraaru.nairni"sitakha.dgahataa navamauktikairdviradakumbhata.taa.h|

yudhi daa.dimai.h sad.r"savibhramataa.m sphu.titairdadhu.h
praka.tabiija"satai.h||6||

bha.takaamina.h prativaruuthavatii.m rabhasaad ghnata.h samaravaasa.rhe|

pratigumphitaa.h "sitisarojadalairgalitaa babhu.h sraja ivaasilataa.h||7||

%p.541

"su"subhetaraa.m ma.ni"sirastrabh.rtaa bhuja"saalinaa dh.rtasamunnatinaa|

sad.r"saatmataamudayasaanumata.h paribibhrataa "sikharavartirave.h||8||

udara"srito vika.takumbhabhuvo navamauktikaanrabhasayaanus.rtai.h|

sad.r"sa"sriya.h "sucibhira.m"sucayai.h "sruticaamaraa.h "su"subhire
kari.naam||9||

pratihaaribhi.h karikarairasak.rtparipi.n.ditai.h samarabhuumirabhaat|

lipisa.mhate.h subha.tanaamaju.sa.h pra.navairiva
prathamamaalikhitai.h||10||

yudhi dhaavata.h pratigajaabhimukha.m punarapyadhaadgajapate.h saru.sa.h|

dalitaa"sraya.h sapadi ketupa.ta.h patito mukhe
p.rthumukhacchadataam||11||

karimauktikairvigalitai.h "sucibhi.h
subha.taa"srayaa"scamaratantu"satai.h|

vara.nasrajo grathayitu.m ra.nabhuu.h surayo.sitaa.m
drutamivaicchadasau||12||

suraku~njaraa.h k.sititalaaskhalitai.h
pratimaa"srayaanvidadhuruurdhvagatai.h|

ka.takaankarai.h sphu.taca.saalaruca.h samaraadhvare
vika.tayuupagatai.h???(samai.h)||13||

sphuraduccakairvikacakundaruci "srava.naa"sraya.m gajapaterjalam|

"sa"sima.n.dala.m taralamanvakarotpraka.taaspada.m giriguhaanika.te||14||

patitodbh.rtai.h "srava.na"sa"nkha"satai.h samaraa"nga.ne "su"subhire
kari.naam|

sad.r"saa.h karaa.h saralataa.m dadhata.h
sphu.tamauktikairvika.tava.m"sa"satai.h||15||

%p.142

yudhi ghuur.nita.m subha.tamiik.sya puro dadhatii vapu.h pulaka.n.takitam|

smaragauravaatsuravadhuurabhavadbh.r"sadurvahaa nijavimaanabhuva.h||16||

k.sitima.n.dale nimitajaanuyugo gurumatsarastrikasamunnatimaan|

sthagitek.sa.no dhvajapa.tena muhurbha.tavigrahe pari.nanaama karii||17||

ra.nabhuurasau dalitavartanayaa ma.nigha.n.tayaa hatakaricyutayaa|

samara"sriyo vyarucadaa"sritayaa sad.r"sii.m "sriya.m
kamalakar.nikayaa||18||

k.rtamuurchana.m vyanus.rtaa subha.ta.m yudhi jiivato vyapagataa ca
tata.h|

karimauktikairda"sanapa"nktinibhairjahase bhuvaa sphu.tamiva
dyuvadhuu.h||19||

"sriyamuccakairdadhadala"nghyatamaa.m nijatejasaa k.sapita"satrutamaa.h|

avagu.n.thita.h samaradhuulika.nai.h subha.to 'sphuradvi"sadameva
tadaa||20||

racitasthite.h pravika.taa.msata.te "srava.naanilai.h pariv.rdhasya
pura.h|

vasudhaaraja.h prabalabhaktimanaa vyakirattaraa.m rabhasayeva karii||21||

sphuritaa babhau gagananiilaruci.h subha.taa"srayaa vimalakha"ngalataa|

samaraambudhernavatamaalarucaa t.talekhayaa sad.r"sataa.m dadhatii||22||

gajasa.mhaterdalayato da"sanaatpracura.m raja.h"sa"simariicisitam|

drutamutthita.m ya"sa ivaavirala.m "sabalaa di"so vyadhita
"su.smavata.h||23||

ma.nira~njitaa "sa"sikaleva "sanai.h ku.tilotthitaa samarasindhupate.h|

"sriyamaasadadbha.takaraagragataa bhuja"saalino dalayata.h pratimaa.h|

ghanamecaka.m vi.samivodabhvatpracura.m raja.h prdhanaratnanidhe.h||25||

%p.543

vidadhajjavaatkuli"samu.s.tihata.m kari.no ra.ne radanada.n.dayugam|

subha.to 'karonnavaramapratima.m samabhi.s.tuta.h svamapi
yodhajanai.h||26||

pulaka.m dadhau sakhanagharmajalaa dh.rtavepathurmuhuraj.rmbhata ca|

bha.tamiik.sya khe nahi tadasti na yadvidadhe 'psaraa.h smaramaya.m
lalitam||27||

galitaa.h k.sitau "sara"sikhaadalitaa.h k.satajok.sitaa
dviradavaaladhaya.h|

navalaak.sikai.h "su"subhire sad.r"saa yudhi
caamarairdinakaraa"ngabhuva.h||28||

racitaaspadaa nihatasaaditayaa turagaasane sapadi "suunyatale|

dadhato muda.m rudhirapaanak.rtaa.m yudhi
babhramurvik.rtabhuutaga.naa.h||29||

bhuja"saalinaa sphuradari pradhane sthagitaantara.m "sucimariicicayai.h|

samara"sriya.h sarasacaa.tudhiyaa ma.nidarpa.na.m vidh.rtamanvakarot||30||

yudhi ko.taviirabhivilokya tadaa muditaatmana.h prak.rtan.rttavidhaa.h|

dalitaa"srayairdhavalaketupa.taistaritu.m camuurdrutamivaicchadasau||31||

parighaahataatp.rthuvi.saa.namukhaatpratimaa babhau nipatitaa kari.na.h

"saradhi"sriya.m yudhi paribhramata.h samavartino nijaruci.m
dadhatii||32||

k.satapu.skaraira"sivayaa "sivayaa sa tadaanakairnipatitairavanau|

ra.naraak.saso grasitumaa"su camuurbahubhirmukhai.h sthita iva
vyarucat||33||

asibhogibhi.h sphuritaratnaka.nai.h k.rtaguptaya.h sasalilaabhranibhai.h|

samarak.sitau sphuritabhadragha.taa.h
"sriyamaasadansubha.tasannidhaya.h||34||

%p.544

sama.nitvi.so vika.tacaapalataa bha.tanaayaka.h prasabhak.r.s.tinataa.h|

g.rhabh.rtkalaa dhavalapak.sa iva vyanayatkramaadatanuma.n.dalataam||35||

ghanamutthita.m yudhi mitho 'bhihate.h "sriyamaayayau
subha.takha.dgaraja.h|

surayo.sitaa.m prak.rtasa.mvanane navama~njana.m drutamivaacaritam||36||

yudhi "sa"nkubhirbha.takaraprahitairdadhurunnataa.h
sphu.ta"sikha.n.dabharai.h|

giribhi.h k.sa.na.m sad.r"sataa.m kari.na.h pracalaakibhi.h "sirasi
baddhapadai.h||37||

sama.nitvi.saa gha.titamiilikayaa patita.m bh.taatsamiti cakramadha.h|

ku.tila"sriyaa "sa"sabh.rta.h kalayaa ravima.n.dala.m
sahitamanvakarot||38||

bh.r"saviklavaastrida"savairivadhuustridivaukasaa.m vidadhataa vav.rdhe|

acalaadhipa.m dalayateva javaaccharajanmanaa yudhi rave.na tadaa||39||

vika.tormaya.h samarasidhupate.h samavartina.h sphu.takaraa"ngulaya.h|

"sriyamaasadanvika.takuntalataa bhuja"saalibhi.h sarabhasa.m
bhramitaa.h||40||

navamauktikai.h kari"sirogha.titairgaganacchavi.h subha.takha.dgalataa|

yudhi ke"sino da"sanaratnaka.nai.h "sabaliik.rtaa haribhujeva babhau||41||

dvirada.h k.sa.naasiviluunatalaanpratihaari.na.h karikaraanavanau|

bhayapu~njitaansapadi pattripatirbhujagaaniva vyadalayatsamare||42||

bhramaya~njavaadatanukuntalataa.m nijatejasaasphu.tamadha.hsthamavait|

da"sanotpluta.h pratigajaa.msagata.m subha.ta.m bha.ta.h
prahitaheti"satam||43||

%p.545

kari.ni sthita.h pracurabhuutisite spha.tikaacale dravi.nanaatha iva|

amanu.syaga.m tadapi dharmamagaatsubha.topara.h k.sapita"satrugada.h||44||

ma.nivartmasu pradhanavartmagataa vibabhurbha.taa.h sphuritacakracayaa.h|

vimalaatmabhi.h sad.r"sataa.m dadhata.h salilaa"sayai.h
pratimito.s.nakarai.h||45||

galita.m tathaa radaninaa.m samare plutadi"nmukhairbahaladaanajalai.h|

srutanirjharaanabhivi"sa"nkya giriinnabhaso yathaa
gha.titamambudharai.h||46||

kari.naa.m mitho da"sanagha.t.tanayaa vi.samaarci.saa sapadi ni.spatataa|

samaraajire jvalitakuntalata.h k.sitibh.rdbabhau praka.tadaava iva||47||

durtapaatina.h sajalamegharuco yudhi vaahitaa.h pratibha.tak.sataye|

nibi.daujasa.h "su"subhire turagaa.h "sitivartmabhi.h sad.r"sataa.m
dadhata.h||48||

bhuja"saalino jigami.sostridiva.m samara"sriyaa prak.rtama"ngalayaa|

kala"sairiva pratidi"sa.m nihitairbha.tamastakai.h
k.sitirabhaatpatitai.h||49||

racitaaspadaa dadhati vaarimucaa samadehataa.m gajapatau samade|

"sriyamaasadatta.didivaaru.nitaa galataas.rjaa samiti kha.dgalataa||50||

ittha.m vij.rmbhitaru.sa.h k.rtaratnasaanu-

kampaa.h parasparajayaavahitairmanobhi.h|

giirvaa.nadaityap.rtanaa bahudhaa tadaanii.m

sadvandvasa.mgararasaprava.naa babhuuvu.h||51||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye samarodghaatavar.nana.m naama
dvaacatvaari.m"sa.h sarga.h|

%p.603

catu"scatvaari.m"sa.h sarga.h|

te.saa.m kriyaaphalavataa.m ra.namuurdhni siddhi-

maavaa~nchataamatha nirargalace.s.titaanaam|

%p.604

uttasthurapratimatatpratibandhahetu-

bhuutaa vinaayakaga.naa iva mattanaagaa.h||1||

yodha.m nihantumarimutpatita.m vi.saa.na-

da.n.daprati.s.thacara.na.m kari.na.h sakha.dgam|

aanarca siddhajanatotpaladaamacakrai-

diirghotka.tai.h suravadhuu"sca ka.taak.samok.sai.h||2||

aadiipitaa kuli"sakarka"sadantada.n.da-

sa.mgha.t.tajena "sikhinotpatataa "saraalii|

lagnaa d.r.dha.m dviradakumbhata.te raraaja

daavaagnisa.mhatirivaa~njana"saila"s.r"nge||3||

reje gajendragurusa.mgaragha.tyamaana-

dantaagrako.saka.takai.h k.satajok.sitai.h k.smaa|

apraaptaviirak.rta"sokak.r"saamarastrii-

velladbhujaagalitakaa~ncanakambu"sobhai.h||4||

valgatpraviiravinipaatitakha.dgaya.s.ti-

dhaaraanik.rttakaranirgataraktavarti.h|

dhaatuccha.taaru.nitanirjharavaaripuura-

sa.mcaaralagnagirivibhramamaapa naaga.h||5||

jyaak.r.s.tima.n.dalitakaarmukamuktahema-

naaraacaraajivikaraala"siraa.h kariindra.h|

dadhre ta.taantaritatigmakarordhvara"smi-

rekhaavakiir.na"sikharodaya"sailaliilaam||6||

%p.605

aaghraatumanyakarima.n.daladaanagandha-

muurdhviik.rtaatanukaraargalada.n.da eka.h|

"suuragrahaaya nabhaso 'vatariitumiccho-

rhastaavalambanamadaadiva divyanaaryaa.h||7||

tastaara vaara.napatirvapu.saajivartma

vindhyaavaniidhra iva ja"ngamataamupeta.h|

aadiirghapu.skarakaronnatava.m"sada.n.da-

randhrotthitapracura"siikaranarmadaambhaa.h||8||

vak.soma.nisthitibh.rta.h sphu.tabindukarpa-

pi~njuu.sasa.mdhisavalitrayaka.n.thabhaagaa.h|

sattalpalaa b.rhadavagrahataamrataalu-

haryalpapecakamadhucchavidantave.s.taa.h||9||

aasrastakuk.sikalavi"nkad.r"sa.h sugandhi-

ni.h"svaasabinduka.nakiir.nakaraargalaagraa.h|

sasvastikasthitivibhaktaviduprati.s.tha-

kumbhottamaa"ngap.rthusaandrasamudgapaadaa.h||10||

%p.606

susnigdhabindunicitacchavayo vibhakta-

niryaa.nadiirghakarapu.skarabaalapucchaa.h|

"suuraa varaahajaghanaa.h parayugmaroma-

saandratvaco nataniraayatasuuk.smake"saa.h||11||

bhagnaamaradviradamutpalasaptapar.na-

cuutaatimuktakasugandhi "saranmadhuuttham|
sa.mvaaditaa.m nayadaharga.nama~njanena

senaamata"ngajaga.naa mumucurmadaambha.h||12|| (cakkalakam)

maa.nikyadiidhiti"sikhaakapi"saprakaa"sa-

maayodhane subha.tahastatalavyapaastam|

cakra.m papaata pari.naahini naagakumbha-

bhaage 'sta"saila"sirasiiva sitaa.m"subimbam||13||

maata"ngakar.napavanaahatakumbhakuu.ta-

siduuradhuulikapilasphuradabhrapa"nkti.h|

vyaapaaryamaa.nakaravaalanik.rttarakta-

sikta"slathatvagiva duuramad.r"syata dyau.h||14||

abhyetya matsaravipaa.talad.r.s.tivalga-

dulkaalataa yuyudhire k.rtamerukampam|

daanaambupaata"samitonnatadantada.n.da-

sa.mgha.t.tapaavaka"sikhaanikaraa.h kariindraa.h||15||

%p.607

taaraapatha.m gajapati.h p.rthukar.nataala-

nirdhuutakumbhata.tagairikadhuulidigdhai.h|

"saariicakaara kara"siikarabinduv.rndai.h

sa.mdhyaaru.nairnabha ivo.duga.nai.h prado.sa.h||16||

naaraacabhinnaka.takuu.tavimuktarakta-

laak.saaru.na"srava.nacaamarabhuu.sa.no 'nya.h|

dadhre dariimukhavinirgatadaavavahni-

jvaalaakalaapavika.taa~njana"saila"sobhaam||17||

cakrurgajaa.h "srava.nataalasamiiradhuuta-

kumbhasthalaskhalitagairikare.nudigdhaa.h|

siddhaa"nganaakaraku"se"sayakiiryamaa.na-

mandaarakesaraparaagahataa ivaa"saa.h||18||

saudaaminiibhiriva kha.dgalataavaliibhi-

rambhodharairiva gajai.h sphu.tapa"nkaniilai.h|

reje "sikha.n.dibhirivocchikhapicchabhaara-

"sobhaadharairi.subhiraajighanartuv.rtti.h||19||

vistaaridantaparighotplutaviirayodha-

bhaasvatkaraalakaravaalaviluunamuula.h|

stamberamasya ra.namuurdhani kaalataala-

v.rnta"sriya.m nipatito viadhaara kar.na.h||20||

masraccha.taaru.na"siroruhapallavaa"nkam|

%p.608

naakaprave"saguruma"ngalaratnakumbha-

muurdhviicakaara m.rtaviirajanasya naaga.h||21||

ullaasiviirakaramuktavilolabarhi-

"sa"nkudrumasphuritakaananacakravaalam|

astaadri"s.r"ngamiva ni.spatadardhacandra-

nak.satramaalamabhavatkarikumbhapii.tham||22||

hastaargalaabhirabhita.h paripiivaraabhi-

raasphaalitaa sak.rdabhuutsuraku~njaraa.naam|

paataalarandhrapatiteva vidhuutaddhuuli-

jaalaandhakaarapihitaakhiladigdharitrii||23||

stamberamo da"sanakopakaraalara"smi-

tantriigu.naa.m "sithilaku~ncitapu.spakaraagraam|

hastaargalaamabh.rta tuuryaninaadah.r.s.ta-

n.rtyatkabandhasamaraa"nganara"ngavii.naam||24||

aalak.syamaa.naviv.rtaaru.nataalumuula-

muttambhitaa"nku"saniruddhakaraalakumbham|

aaghraasi.su.h pratimata"ngajadaanagandha-

maamiilitek.sa.nayuga.m p.rtanaagajaughaa.h||25||

ga.n.dasthalai.h "srava.nataalavidhuutakumbha-

sinduuradhuuliparipaa.talita.m madaambha.h|

meghaa iva k.satajamak.satapak.sadaitya-

senaavinaa"sapi"suna.m vav.r.surgajendraa.h||26||

%p.609

siimantitaaribha.tama.n.dalama"svavaara-

muktasya sa.m"sritasuvar.nagirestadaaniim|

lak.smiibh.rta.h smaramuurdhni harerahaari

ceta.h k.sa.naadiva sudar"sanadhaarayaaraat||27||

bhuumerdiva"sca p.rthukuk.sipu.taattadaanii.m

nirdaaritaa ni"sitapattra"sarairnipetu.h|

valgatpadaatikaravaalaviluuyamaanaa.h

sthuulaanttratantrya iva kaa~ncanakaarmukajyaa.h||28||

naanaa"sirasravinipaatavirug.nakha.dga-

dhaaraaraja.h kalu.sito.s.nakaraprakaa"sam|

vyaapaaritaa yudhi bhiyeva g.rhiitadikka-

maalak.syataambaramapi prapalaayamaanam||29||

aatenu.saa.m "si"siradiidhitidhaamapaa.n.du-

maa"scaryakarma.thatayaa pramadoddhataanaam|

sa"ngraamabhuumirasipattravanaav.rtaapi

naakopabhogasukhaheturabhuudbha.taanaam||30||

senaamata"ngajaga.nasya ka.thorakumbha-

bhaagaaspadaasu ra.nama"ngalamaaliksaasu|

pre"nkhatpatattramarutastarasaa nipetu-

reke "siliimukhaga.naa apare vyudasthu.h||31||

%p.610

chinnaa.h katha.mcidadhibhuumigataprati.s.thaa.h

pre"nkhanmayuukhanikurambak.rtaprakaa"saa.h|

aasansamiikanika.sopalapa.t.tahema-

lekhaa.h suraughagajataakaladhautakak.syaa.h||32||

tiik.s.naardhacandra"saradaaritamaahavaagra-

lak.smiipayodharayuga.m karikumbhayugmam|

uttu"ngapiivaramaliptataaraamabhiika-

kl.rptena "so.naruci"so.nitaku"nkumena||33||

kl.rptaa (k.rttaa) vacuulama.nida.n.da"silaavalagna.h

keto.h pa.to vigalita sma samiikalak.smyaa.h|

ahnaaya pa.t.taka ivedumariicipaa.n.du-

ruttu"ngapiinakarikumbhakucaaspada"srii.h||34||

sanmattavaara.navi.ta"nkakaraala"sobha-

sa"ngraamaharmya"sihino dadhati sma lak.smiim|

"sa"nkuvrajaa.h khacitacandrakacakravaala-

kalmaa.sitaambudapathaa.h subha.tairvimuktaa.h||35||

madyanmata"ngajasaro.savim.rdyamaana-

yodhocchvasatk.satajaku"nkumapa"nkacarcaa.h|

vyaatenurarcicayipantya ivaadare.na

cakre.su kuubariga.nasya ra.naa"nganorvya.h||36||

viik.syaagrato nipatita.m yudhi naagaraaja-

muttambhita.m samaramuurdhni radaargalaabhyaam|

%p.611

aalolapu.skarapu.taa~njalinaa sa"soka.h

sa.mbhaavayanniva gaja.h subha.tairvyaloki||37||

aapaa.n.dura"srava.nacaamararaajaha.msa-

sa"ngraamasindhupulinadviradaadhiruu.dha.h|

vaiku.n.thamapyati"sayaaluranekacakra-

k.rttaarima.n.dala"siraa.h "sriyamaapa yodha.h||38||

pre"nkhatkaraalakarapu.skarabindujaala-

payucchvasadda"sanama.n.dalacaaru'sobhaa.h|

vyaapaaritaa yudhi bha.tairdvi.sataa.m vadhaaya

kha.dgaa mata"ngajaga.naa"sca sama.m vireju.h||39||

maata"ngakumbhayugala.m samavartipaada-

pii.thadvayaak.rti ni"saatak.rpaa.nabaahu.h|

utplutya ka"scidahitasya guruprahaara-

muurchaakulasy subha.to 'chinnaduttamaa"ngam||40||

manyu.m vyane.sata na sa.myati naapi darpaa-

dacyo.sataajihata naajihate"sca bhiitim|

"sauryaattathaatra.si.sata sphurataasinaapi

naakadvi.so 'pa.ni.sataasubhireva sa.mkhye||41||

anyonyamaajuhuvu.saa.m vi.same.su dhairya-

bandhaadvi"s.r"nkhalamacaskhalu.saa.m ca te.saam|

%p.612

praavartataatirabhasena tirohitaarka-

taaraapatha.h sa"sapatho ra.nasa.mprahaara.h||42||

yodhaa.h parasparamapaaraparamparaaka-

paryaakulaa.h "saraparamparayaa tadaaniim|

kampaanukampyabhayakaatarasa.mparaaya-

paaraaya.napra.nayinastvarayaa pariiyu.h||43||

utpullave sapadi ma.n.dalamabhyadhaava-

dasthaadvicitraracanai.h kara.naprapa~ncai.h|

sa"ngraamara"ngabhuvi yodhajano g.rhiita-

carmaasiya.s.tiriti n.rttamiva vyataaniit||44||

sa.mskaarahaanirahitaa dadhato vi"suddhi-

maasaadita"srutipathaa.h sphu.tasa.mdhiyogaa.h|

"sabdaa ivaatanuphalaa gha.titaprabandhaa-

"scakrurmahodayaju.so vi"sikhaa.h prayokt.Rn||45||

valgatsu vaaji.su calatsu rathe.svamanda.m

dhaavatsu ku~njarakule.su suraapagaasiit|

nirdhuutanirdalitamerunitambadhuuli-

saandriibhavatkanakavaalukakuulakacchaa||46||

senaatura"ngakhurako.tivipaa.tyamaana-

hemaacalaasita"siloddhatadhuulidigdhaa.h|

%p.613

aasa~njagatpralayakaalani"saavataara-

ghoraandhakaarakalu.saa iva digvibhaagaa.h||47||

saavar.nyanihnutataya dalitendraniila-

dhuuliccha.taapihitadigvidi"si trilokyaam|

aasanpraviirakarapa"nkajasa.mnivi.s.taa.h

kha.dgaa.h karaalama.nima.n.ditamu.s.timeyaa.h||48||

senaavimardadalitak.sitidhuutadhuuli-

jaalaandhakaarapihitaakhilavigrahaa.naam|

liina.m ka.te.su madasaurabhalupyamaana-

sa.mdehamohagha.tanai.h kari.naa.m dvirephai.h||49||

senaavimardavidalanma.nicakravaala-

cuur.notthitai.h sitasitetararaktapiitai.h|

"sailasya dhaatunikarairiva naakamaarga-

maasedivadbhirudasecitaraa.m rajobhi.h||50||

tasminrajastamasi tigmariicibimba-

maacchaadya tasthu.si di"sa.h sakalaa"sca saandre|

anyonyamauhi.sata he.sitaghoragho.sa-

b.r.mhaaravaanumitavaajigajaa bha.taughaa.h||51||

aakaa"sasindhumakarii naganaagadaana-

pa"nkaccha.taavanivadhuutpalama"ngalasrak|

dikkaaminiisaralasa.mgatacaarudiirgha-

ve.niilataa samaradurdinamegharaaji.h||52||

pi"ngaprabhaavika.tahetihira.nmayaadri-

skandhaagnidhuumapa.talii viyadutpapaata|

%p.614

senaatura"ngakhuravajra"sikhaabhighaata-

pi.s.tendraniilama.nima.n.daladhuulilekhaa||53|| (yugalakam)

utti.s.thati saa dalitaaru.naratnare.nu-

raa"sirvicitrama.nicuur.naka.naavakiir.na.h|

vindhyaavaniidhra iva vartma rurutsuru.s.na-

ra"sme.h punarvividhadhaatu"sataanuviddha.h||54||

valgattura"ngakhurako.tinipaatapi.s.ta-

satpadmaraagama.nire.nukaraalita"srii.h|

reje taraa.m taru.nividrumaraagadigdha-

dugdhodadhipratimita.h spha.tikaa"smare.nu.h||55||

vyomodapaptadupataptamariicidiipti.h

saavar.nyanihnutatayaanupalak.sita"srii.h|

sa.mdar"saya~njalamayiimiva s.r.s.timaa"su

vaiduuryare.nunikara.h sthagitaakhilaa"sa.h||56||

di"nma.n.dala.m navaviduurajaratnaraa"si-

re.nuutkarairnabhasi sa.mtamasiibhavadbhi.h|

aacakrame tara.nikuubaricakranemi-

ni.spi.s.tanaakaparamaa.nuga.naayamaanai.h||57||

ni.h"svaasamaarutasamiira.nako.tarastha-

senaatura"ngakhurapi.s..tamahiirajaskaan|

aadhmaasi.su kathamapi trida"saamaraari-

yodhaa ja.diik.rtaravaansamaraaya "sa"nkhaan||58||

%p.615

sa.mviitak.rtsnabhuvanatritayaantaraala-

saandriibhavatk.sitiraja.hsthagitaprakaa"saa.h|

aahvaasataadhira.navartma paraspara.m te

bhogaavaliibhirupalak.sitanaamadheyaa.h||59||

utthaaya caavanitalaatkamalaasanaa.n.da-

paryantadar"sanakutuuhalineva duuram|

skandhe.svakaari marutaa.m padamoghlepa-

luptaa.m"sumaalimahasaa rajasoddhatena||60||

sa.m"si"sriye vidalitaasitaratnahema-

pa.t.totthitaatanuraja.hpa.talaavagaa.dhai.h|

dhuumriibhavadbhirabhito dhavalaatapattra-

kha.n.dairupaplutani"saakarama.n.dala"srii.h||61||

chattrairnyapaati "sita"salya"saraabhighaata-

rug.naabhiraamakaladhautamayoccada.n.dai.h|

aayodhanaavanitaloddhatap.r.s.thalagna-

dhuuliivitaanagurubhaarabharaadivoccai.h||62||

"scyotanbharaadayamapahnutavaasara"srii.h

"saanti.m puraa nayati daanajalaplavo maam|

ityaurvare.na rajasaa karikar.narandhra-

durge.svanaagatamivaabhivicintya lilye||63||

sa"ngraamavartmani raja.hpa.talaavakiir.ne
nirmagnavegaparivartana"suunyacakram|

%p.616

k.rcchre.na kuubarikula.m yamadaar.dhya"saali

naivendriyairiva mana"scak.r.se tura.mgai.h||64||

aakampitaavaninirargalavegapaata-

ni.hspandamuukitavi"sa"nka.tapaar"svagha.n.tai.h|

anyonyamapyanavalokya rajondhakaare

hastaavamar"sagha.titairyuyudhe gajendrai.h||65||

pralayaabhramaliimasaa.m dadhaana.h "sriyamaayodhanavartmani nyarautsiit|

atanurgurusainyare.nuraa"sirgrahakallola ivo.s.nara"smibimbam||66||

siktena saktaka.ta(tatka.tavi)nirgatabhuuridaana-

dhaaraapravaahak.rtaba.mhimabhistadaaniim|

sainye nya"saami tarasaa rajasoddhatena

gambhiiraku~njarakarojjhitavaarivar.sai.h||67||

aste rajovisaravaasasi naagaga.n.da-

vi.syandibhirmadajalairapavattritaa"ngya.h|

sa.mvivyire da"sa di"sa.h suracaapacakra-

ni.s.thyuutani.s.thura"saraatanupu"nkhapak.sai.h||68||

ka.tavigalitadaanaambhobhiraavartamaana-

pratimapatitacakrai.h k.smaatale ku~njaraa.naam|

nabhasi ca karamuktai.h "siikarairucchaladbhi.h

k.sapitaghanaparaago ratnasaanustadaasiit||69||

ittha.m darpaandhagandhadviradaka.tata.tiini.s.thyani.s.thyuutadaana-

srota.hsa.mtaanami"sriik.rtavik.rtakarapraantavaantaambusekai.h|

"saante.sva"saantakaantivyuparamaparamaapaarapuure.su yuddha-

k.so.niik.sode.su ratnaacala"sirasi puna.h sa.mgaro
'bhuudbha.taanaam||70||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye gajaa"svasa.mmardo naama
catu"scatvaari.m"sattama.h sarga.h|

%p.617

pa~ncacatvaari.m"sa.h sarga.h|

avalokya daanavacamuupatiinayo vimukhaanra.naadgiri"samaarga.naarditaan|

smitadidhiitisphuritaga.n.dama.n.dalo nijagaada
daityapatiritthamuurjitam||1||

tasyotsisaahayi.sato dvi.sataa.m vadhaaya

sa.mrambhi.no ditisutaansamaraanparaaca.h|

vaktraadanabhyavah.rto 'pi vinirjagaama

saandra.h sudhaugha iva dantamariiciraa"si.h||2||

he daityaa.h kathamabhimaana"saalinno 'pi vyaarug.naahavarasamaa"su
vidravanta.h|

nek.sadhve p.rthunijava.m"savaijayantiimaak.siptaa.m dhavalaruci.m pare.na
kiirtim||3||

senaa vilokayati jihmamasau sahaasa-

maayodhanaatsapadi va.h prapalaayamaanaan|

"suulaayudhena k.rtasa.mnidhirapyabhiik.s.na-

maaraadakha.n.dapara"suuracitaa~ncita"srii.h||4||

analpapak.saprasara.m patadbhirvipak.sanaaraacapata"nkacakrai.h|

samiddhataa.m sa.mdadhatii katha.m vo nirvaapitaa diipa"sikheva
"sakti.h||5||

%p.618

kalmaa.sitaa.msa"sikharairbhujama.n.dalii.su

ratnaa"ngadai.h kimiva "sa.msata bhaarasuutai.h|

etaa bhavantu ra.nanirvaravairivarga-

dorda.n.dadarpadalanojjvalama.n.danaa va.h||6||

kaalaraatribhujasa.mhatiirimaa.h pretanaathapurapaddhatiirgadaa.h|

bibhrato 'pi bhayakaatarek.sa.na.m na hriya.m vrajata ki.m
paraa"nmukhaa.h||7||

laghiiyasaapi dvi.sato bhayena hatatrapa.m vidravataamidaaniim|

na mudgara bhaanti k.rtaantaharmyastambhaa amii paa.nitalasthitaa
va.h||8||

notpaadayetkathamupek.sitadurvipak.sa-

helaanikaarakalu.saa virasatvamittham|

udbhuuyamaanadhavalaa~ncitacaamaraughaa

taddu.hkhasa.mbh.rtajaraadhavaleva lak.smii.h||9||

helaanipaatahatasa.mhatahastihasta-

heti.h saheta sahasaanilavellyamaanaa.h|

si.mha.h sa.taa api katha.m gururo.sagaa.dha-

gambhiiragarjitaninaadita"sailaku~nja.h||10||

araati"sastravra.narohakarma.ne vadhuujanasyaarpayataa.m ciraaya va.h|

saru~nji p.r.s.thaani bhavi.syati sphu.ta.m viruu.dhalajjaabharamanthara.m
mana.h||11||

hetivra.naabhara.na"suunyavi"sa"nka.taa.msa-

kuu.taa.h katha.m nu bhavataa.m bata baahuda.n.daa.h|

ga.n.dopadhaanapadavii.m dayitaajanasya

niitaa bhaveyuradhunaa bahumaanapaatram||12||

praaye.na kaaryakara.na.m prativisphuranti

tejasvino na bahusaadhanasavyapek.saa.h|

%p.619

lokaanvinirdahati saptabhireva sapta

sa.mhaarakaalamudito dahana.h "sikhaabhi.h||13||

k.sataujasaamapi ripu.naalaghiiyasaa palaayanonmukhamanasaamito 'dhunaa|

karaa"srayaa nijakira.nacchalena va.h samudvamantyaya"sa
ivaasiya.s.taya.h||14||

kli.s.ta.m malena na kadaacidahemabaddha-

maabandhyataavirahita.m sp.rha.niiyaruupam|

nirvyaajamaahuriha bhuu.sa.namaaryav.rttaa.h

"sauryaprataapajanita.m ya"sa eva pu.msa.h||15||

taavadvrajanti gurutaa.m ya"sasaiva yaava-

dadhyaasitaa himavipaa.n.durucaa mahaanta.h|

luune vikaasikusume ca "sikhaagrabhaagaa-

tkasyaadaro bhavati "sa.msata tasya v.rnte||16||

"scyotatpraphullanavacuutasugandhidaana-

ga.n.daalima.n.dalasa.di.n.dima.dambarebhya.h|

stamberamebhya iva kesari.naa.m na bhiiti.h

sa.mbhaavyate 'trabhavataa.m bhavataa.m ripubhya.h||17||

helaanirastapavanaa gurusa.mprahaara-

j.rmbhaa mahaasurabha.taa.h pa.tutaa.m jvrajantii|

nuuna.m samiikabhuvi "siitalataa.m karoti

phuutkeva vaktravis.rto.smaju.saa.m dvi.saa.m va.h||18||

na praapnuvanti hi praa"nmukhataamudaara-

sattvaa ripo ra.namukhe.svapi hanyamaanaa.h|

%p.620

dahyanta eva jaladherva.davaanalena

tasya vrajantyabhimukha.m ca tara"ngabha"ngaa.h||19||

pratyak.sameva bhavataamavirug.namaurvii-

"saakhaak.rtaaspadavicitrapatatricakraa.h|

koda.n.dataalataravo 'pyadhunaa di"santi

yacchriiphala.m ripujanasya mahaadbhuta.m tat||20||

ni'sitamaayudhama~njalisa.mpu.ta.h pulaka eva bhiyaa ca tanucchada.h|

nanu bhavajjayasaadhanamaahave pra.natireva "sirastramiha dvi.saam||21||

ka.n.the bhiyaa vinihita.h karavaala eva

ka.n.thatrataamupagata.h "sata"sa.h suraa.naam|

aalokyataa.m bha.tajanena sahastataala-

haassphuradda"sanadiidhitima.n.dalena||22||

p.rthvii varaahavapu.saa khagaketanena

yottambhitaa pha.niniketanata.h katha.mcit|

saa tarjaniitulitavist.rtasa.mnive"saa

"sakya.m vidhaatumativelabalairbhavadbhi.h||23||

vi"sli.s.tadiirghabhujagaadhipabhogabandha-

di"nma.n.dalaabhimukhadhaavadanargalaa"svaam|

"saktaa.h stha kartumavarug.nakhaliinapaa"sa-

bhiitaaru.naa.m tara.nikuuvari.no 'pi sa.msthaam||24||

vak.sa.hsthaliivigalitairghanagharmavaari-

le"sai.h samiikajanitairnabhasi sthitaanaam|

%p.621

"sakya.m k.sa.naanmakaramandiraghasmaro 'pi

jvaalaakula.h "samayitu.m va.davaanalo va.h||25||

tejasvino 'timahata.h kvacanaapi nuuna.m

tiik.s.ne m.rdau ca na vihanyata eva "sakti.h|

utthaaya naaganagaraadva.davaagninaiva

saardha.m vinirdahati sindhupati.m k.sayaagni.h||26||

jvaalaakalaapakavaliik.rtakuurmaketu-

maurva.m kila jvalanaamuurujamaahuraaryaa.h|

dagdhaarikaanaanmamu.m tu ra.naugha"suura-

kopaanalaprabhavameva vi"saalasattaa.h||27||

sa.mkhyaana"suunyamadhisa.mkhyamakha.n.dav.rtti

dhairya.m paraam.r"sati yo bhavataamidaaniim|

aakaa"samutkhanati nuunamasaavakhinna-

cetaa nakhaa.tanikhanitramukhena sadya.h||28||

diiptaardhacandrakarikar.napara"svadhaagra-

paatadvidhaak.rtamata"ngajadantada.n.de|

avyaahatatrividhapaatak.rtaatmayodha-

si.mhaanukar.savinipaatitatomaraughe||29||

cetoharaa~ncitaviviktadhanurvikalpa-

"sik.saavi"se.sa"sucisau.s.thavadhanvicakre|

%p.622

naanaaprakaaraphalapu.spapalaa"sakalpa-

sa.mkalpitapracurasundarabhindipaale||30||

su"sli.s.tamu.s.tivinive"sasukhagrahaa"sri-

sa.mpannabarhi.napatatri.ni digdha"sa"nkau|

aakar.sasau.s.thavasuni.s.thraviitani.s.tha-

.taa.mkaaraca.n.dagu.nanartitacaapacakre||31||

du.hkha.m na ki.mcidapara.m puru.satvahaane-

ryuddhe mudhaa samudayo 'tra camuucaraa.naam|

maargo 'yameva bhavataa.m nanu "saantihetu-

ryo 'rerjaya"sriya iva kriyate 'varodha.h||32|| (cakkalakam)

tejasvino na khalu kaacidapiiha "sakti-

raapnoti kaaryakara.ne kvacanopaghaatam|

ekaapi saasti na "sikhaa va.davaanalasya

yaa nirdahatyani"sameva na sindhutoyam||33||

praaptaamadhiprahanama~ncitadohadatva.m

senaa.m vidhaaya surabharturanuttamaa"ngaam|

praajya.m ya"sa.h pibatu vo bha.tacakravaala-

mavyaahata.m paya ivendumariicigauram||34||

ete ta eva nijaku"nkumapa"nkapi"nga-

sa"ngraamaraagavilasatpulakaa.h sthitaa va.h|

%p.623

adyaapi kampitapitaamahapu.n.dariika-

sa.msaktakesara"sikhaa iva baahuda.n.daa.h||35||

sa"ngraamakaananatamaalalataavali.su

senaakalindatanayaajalave.nikaasu|

sa.mvartakaalarajanii.su bhayaanakaasu

nistri.m"saya.s.ti.su katha.m bhavataamanaasthaa||36||

abhyaagamaanmara.nasa.mbhramata.h kilaa"su

yuuya.m palaayanaparaaya.nataamupetaa.h|

tacco.sma.naa virahitai.h pratipannameva

yu.smaabhirityapunaruktamida.m kurudhvam||37||

sa"ngraamaadaribhayaviplutaa.h paraa~nco nirhriikaa nanu
vi.samiikurdhvametaam|

vistiir.naa.m kimiti mudhaa k.rtaantaliilaavaahyaaliimasurabha.taa
lalaa.tabhittim||38||

"saure.h padaataya ime ra.namuurdhni valgu-

vyaavalgitai.h kimiti vo na rujanti ceta.h|

tiik.s.naagratu.n.davihagaadhipaka"nkavaktra-

liiloddh.rtaasuraparaabhava"salyakalpaa.h||39||

liilaag.rhiitaku.tilendukalaa ku"saagra-

sa.mruddhakumbhata.tadiggajavaahikaabhi.h|

%p.624

aakampitatribhuvanaa tarasaa vihaara-

helaa surai.h sabhayavismayamiik.sitaa va.h||40||

helaavinirdhutaraja.h sumana.hprataana-

paryaakulaakula"siliimukhacakravaale|

sa"ngraamakaananatale 'tra bhavadbhireva

bhagnaa gadaa"su haricandana"saakhivallii||41||

ullaasi duurataramaskhalitatvamaapta-

mulla"nghitaakhilajagatpratibandha"suunyam|

"slaaghya.m duraavatarayaa bhuja"saalinaa.m hi

puurva.m ya"sastadanu visphuratiiha teja.h||42||

avarug.nakambuma.nihaaramekhala.m nakhako.tipaa.titakapolama.n.dalam|

patinaa"sadu.hkhamaciraadvij.rmbhataa.m
surataayamaanamasuraariyo.sitaam||43||

ava"syamaayodhanamuurdhni dhuurja.termayaa jitasya pramathapramaathinaa|

dhvajaagrasa.mvellitak.r.s.nacaamaraa vimuktake"siiva purii
vibhaavyate||44||

pa"syatyamandakaraghaatavimuu.dharakta-

"syaamacchavi stanayuga.m mayi baddhakope|

"satrustriyaa.h parijano na ciraatpinaddha-

vyaaliinaka~ncukamivaahitadiinad.r.s.ti.h||45||

aananda"suunyah.rdayatvamupeyu.sii.naa-

miir.syaaparigrahavinaak.rtamaanasaanaam|

vi.syandataamani"samaartijameva baa.spa-

toya.m bha.taa bhavadaraatinitambiniinaam||46||

"sobhaabha"ngaadaanak.rdvo mahaarghe yeya.m "sli.s.taa "syaamikaa
"sauryaratne|

sa"ngraamorviividravaakhyaa k.rpaa.napre"khaddhaaraavaaribhi.h
k.saalyataa.m saa||47||

%p.625

yaavanna sa.myugayugaantasahasrara"smi-

re.so 'stameti karavaalakarai.h karaala.h|

taavadbhavadbhiraya"sastimirairaruddha

ulla"nghyataa.m laghutara.m ra.na"sau.n.damaarga.h||48||

vidhyantya"ngamamuuryathaa smitaruco muktaa ra.naprek.sakai-

rnaiva.m pattriparamparaa ka.tura.natkoda.n.dakha.n.dacyutaa.h|

sa.mprastautyaya"so yathaa ca nitaraamandha.m tama"scak.su.so-

rnaiva.m vaajikhuraagrakha.n.ditara.nak.so.niisamuttha.m raja.h||49||

vaartaabha"nga.h prathayati yathaa muurchanaamindriyaa.naa.m

saandro 'pyeva.m na khalu subha.taprerito 'straprahaara.h|

tyaktaa.h praa.nairbh.r"sama"sucitaa.m naivamaayaanti kaayaa

yadvadvrii.daa.m gu.nama.nikhani.m la"nghayanto laghiiya.h||50||

aadyaapyetaasu gandhadviradakulanagodda.n.daga.n.dopalebhyo

niryaantii.su praliinabhramara"sitisarojanmakha.n.daasvakha.n.dam|

daanaambhonimnagaasu praka.titavika.taasaktayo va.h k.rpaa.naa.h

kurvantuudv.rttak.r.s.noragakulavalanaa.dambaraa.naa.m vi.dambam||51||

ityutsaahasam.rddhisaagarapaya.h paaliim.rgaa"nkaprabhaa.m

kruuraamar.sak.r"saanudiipanada"saakalpaantavaataavaliim|

"srutvaa daityapate.h paraakramagu.nodaaraagryagurvii.m gira.m

te bhuuyo 'pyasuraa.h suraahavavipaddiik.saasu daak.sya.m dadhu.h||52||

glaanigrastagaja.m jitograturaga.m siidatpadaativraja.m

mandasyandanacaaramasrasaritaa.m puurai.h pariplaavitam|

%p.626

maayaakovidadaityamu.s.tinipatatsvarvaasisarvaayudha.m

yodhairdaityapaterakaari karu.naasvaadaanabhij~nairm.rdham||53||

krandatsa.mkrandanaanaa.m pramathamathanak.rnmattadaityaadhipaanaa.m

vidraa.nairaava.naanaama"sara.navaru.naarabdhadiksa.mgrahaa.naam|

glaanigraahigrahaa.naa.m gahanara.nadharaani"scaratkhecaraa.naa.m

sainya.m dainyaatsuraa.naamani"sama"sara.na.m daityacakre.na cakre||54||

piiluunaa.m kha.dgaluunairbahu bahumakarai.h kiir.namanta.hkaraughai-

rvaahaanaa.m "sastraghaatasthapu.titavapu.saa.m nakravadvyaaptama"ngai.h|

labdhaasthai.h sthuulamatsyairiva hatapatitairyuddhabhaajaa.m bhujaughai-

rasrasrotasviniinaamajani kulamathaaku.n.thaka.m ka.n.thadadhnam||55||

udbhuute.su kabandhaka.n.thakuharaabhogaadbhare.naas.rjaa-

mutpii.de.svatha padmaraagamusalasthuulaak.rtispardhi.su|

bibhraa.naa bhramivibhrama.m bh.rtamahaayuuthaa viha.mgaavalii

liilollaasitakaalaraatrip.rthulacchattraak.rti.m praakarot||56||

kravyaa"sini.sku"sitaku~njarakuk.sikuupa-

nirmagnaniryadatanuudbhavaviddhasiddham|

digdantikumbhata.tadaghnabha.taasrakulyaa-

garbhabru.dadvibudhamaahavavartma jaj~ne||57||

ittha.m nirmathya daityaadhipadhutavibudhaaniikiniikiniinaikapaata-

praaptaprau.dhaavasaadaanatasura"sikharikli.s.taratnaa"nga"s.r"nge|

%p.627

jaate durjaatajanmajvaravidhuraga.nagraamakaame prakaama.m

sa"ngraame 'tyugramugraalikabhuvi bh.rku.ti.h kuu.tabandha.m
babandha||58||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye subha.tasa.mdiipana.m naama
pa~ncacatvaari.m"sa.h sarga.h|

.sa.tcatvaari.m"sa.h sarga.h|

sakaalakuu.ta.m vahatiiva yo gala.m kalindakanyaasahita.m sahaaryayaa|

surasravantyaa"sca jala.m samiirayankali.mdakanyaasahita.m
sahaaryayaa||1||

ravibimbamivaabhiniryada.m"succhuritaakaa"samathaamunaa ra.naagre|

dhanuraacak.r.se ripuk.sayaaya sphu.ta.ta"nkaaracitaa.m "sriya.m
dadhaanam||2|| (yugalakam)

so 'bhramadvitatakaarmuko ra.ne maana"sevadhirudaaravaajibhi.h|

taccharai"sca girirarkatejasaamaana"se 'vadhirudaaravaajibhi.h||3||

k.sayaarkavaivasvatakaalavahnibhi.h kathaiva kaa sa.mhara.nakramodyatai.h|

babhuuva naatmaapyupamaanamaahave duraasadatvena kapaalamaalina.h||4||

ga.nasenayaa pratidi"sa.m tarasaa prathamaanayaa sasmamayaa ca tatam|

abhaya.m suraarip.rtanaa samiti prathamaanayaa samamayaacata tam||5||

%p.628

ra.navartma himaadrijaapataavavateru.syatha ma"ngalecchayaa|

surasadmabhuveva rambhaya ruciraakha.n.dalayaj~nayaa jage||6||

"sa"silekhayaa "sirasi yasya mugdhayaa na va"sasya maanasamara.msta
naddhayaa|

tamavaapya vairip.rtanaa nanaa"sa saa nava.m"sasyamaanasamara.m
stanaddhayaa||7||

vi.syandisaandrarudhiraaru.nadhaaturaaga-

raktaani tasya vi"sikhairvi"sikaasanaastai.h|

k.rttaanyalo.thi.sata daitya"siraa.msi ga.n.da-

"saila"sriya.m dadhati kaa~ncana"saila"s.r"nge||8||

natalokahitakriyaasamaanaanavamaa yasya titaa.msataa.m sadastra.h|

yudhi "saktimasau dvi.saa.m sma hartu.m navamaayasyati taa.m sataa.m
sadastra.h||9||

turagakhura"sikhaanipaatapi.s.tatrida"samahiidranitambadhuulipu~njai.h|

kapi"sabalamathaamaraaricakra.m sphu.tamiva
jaambavad.rk.sasainyamaasiit||10||

senaabhirasyaakriyataaricakramahaasamaajaavani"sa.m sitaabhi.h|

ya"sa"scha.taabhirdadhato 'tha lak.smii.m
mahaasamaajaavani"sa.msitaabhi.h||11||

%p.629

sas.rje "sarav.r.s.tirandhakaadyairditijaistatra vicitrahemapu"nkhaa|

vimukhiikriyate sma saa patantii pa.tuhu.mkaararavai.h
svaya.mprabhe.na||12||

giirvaa.nav.rndamasuraanadhisa.myugorvi-

naa"sakrame.na samamardayata.h samaayan|

matto mata"ngaja ivaa"su sarojakha.n.da-

naa"sakrame.na sa mamarda yata.h samaayaan||13||

tadguptyai ra.nabhuvi nandi.se.namukhyaa daityendra.m
pratimumucurmahaastrav.r.s.tii.h|

"s.r"ngiivaatanukuli"saa"sribhinnasa.mdhistaabhi.h sa drutamatha
bha"nguratvamaapat||14||

yudhi bhaannihatena vairi.naa sa hi .dimbena ja.taasuraajita.h|

atha bhiima ivaabhyayu"nkta taansahi.dimbena ja.taasuraajita.h||15||

aajaghnuratraavasare 'tha daityaga.naadhipaa.h sa.mgararaagabhaaja.h|

koda.n.dasa.mvartakameghacakrakre.mkaaragarjaaravapuuritaa"saa.h||16||

jaghaana taa.mstridivabhido 'ripauru.sa.m sa haaravaanakalayato
'vadhaanata.h|

jigaaya ca stanitamathaambuvaahinaa.m sahaaravaanakalayato
'vadhaanata.h||17||

%p.630

"sriyamaapa sa candra"saalikaantaa.m ciramaasevitabhasmapaa.n.duraa.m
sa.h|

sphu.tasaudhatalasthitaa.m tadaanii.m
dadhadayodhanavartiviik.sita"srii.h||18||

nijaghaana naasuravaruuthinii.m javaanna bataayamaanaki ra.na.m
samaa"sritaam|

"sriyamasya "suulamatanocca sa.mdadhannavataayamaanakira.na.m
samaa"sritaam||19||

"se.sa.h kime.sa na kimasya pha.naasahasra-

maalokyate himagirirnanu ni"scala.h kim|

ityaahavaabhimukhabhindukalaavata.msa-

maayaantamiik.sya sama"serata daityayodhaa.h||20||

ra.namuurdhni vicitra"sastrajaalairvyadhamandaanavasaadino 'bhiyaataan|

pramathaa rabhasena yudhyamaanaa vyadhamandaanavasaadino bhiyaa taan||21||

gha.titaparikaro 'tha naalikaabhi.h
praka.titavist.rtakaalakha.n.danaabhi.h|

divasa iva nipatya g.rdhracakrairyudhi pidadhe m.rtavigraha.h sa
te.saam||22||

sa praa.m"surojasyasuraansma hantu.m na hastirodhii yatate yave 'gaat|

senaarajobhi.h samare ca tasminnahastirodhiiyata yatate nave 'gaat|

senaarajobhi.h samare ca tasminnahastirodhiiyata tena vegaat||23||

suraaribaa.nairatha hanyamaanastadaa cakampe na m.rgaa"nkamauli.h|

bhuja.mgabhiimai.h k.subhitaamburaa"sestara"ngabha"ngairiva
tiira"saila.h||24||

%p.631

sa surayuvatibhirm.rdhe vivalgannava"savalannayanaabhirabhramaabhi.h|

vidadhadasak.rdaik.syata svakaantyaa nava"sabala.m
nayanaabhirabhramaabhi.h||25||

vak.sa.h "silaahanamathe.subhirullilekha

tasyaandhako 'dhira.nasindhu vivartamaana.h|

"s.r"ngaagrako.tibhiradhok.sajabaahuyantra-

mandiiracakramiva mandarabhuudharendra.h||26||

abhaaji sakre"nkitamasya kaarmuka.m namatsare.naavahitasya saadina.h|

ra.ne p.r.satkaankirato 'tha "sa.mbhunaa na matsare.naavahitasya
saadina.h||27||

ta.m jaghaana ripumattakaa"siniivaktrapa"nkajavanak.sapaak.rtaa|

ardhacandravi"sikhena daanavo ma.n.daliik.rtadhanu"scyutena sa.h||28||

kiirtis.vavasthitamanaa bhaaydo bhuvaatha

sadyogajaasu ravadhuunitayaa samaa.msa.h|

kiirti"sriyaa samudita.h samare cacaara

sadyo 'gajaasuravadhuunitayaasamaa.m sa.h||29||

prahlaadaadibhiratha sainyabha"ngamaajau pa"syadbhistvaritamupetya
daityanaathai.h|

jaghne sa tri"sikhak.rpaa.nabaa.nav.r.s.tyaa kaalaabhrairiva "sikharii
sadhoragarjai.h||30||

ra.nabhuvamajito 'vatiirya dhaamnaa samaravi mardanataa.m tataa.m
tadaapat|

trida"sagirirapi smaraarisenaasamaravimardanataantataa.m tadaapat||31||

%p.632

pras.rtavahni"sikhaasaralaa"nguli.m sa yamahastamivaatha "siliimukham|

yudhi sasarja ru.saa suravidvi.se sa vapurasya ninaaya kabandhataam||32||

sa gu.nai ra.ne.svapi ya"sa.hpa.ta.m tato 'm.rduvaayase.su samado rasa.m
gata.h|

rucimaandhanurmukharayandvi.sa~ncamuum.rduvaaya se.su
samadorasa"ngata.h||33||

ekatra trida"saga.nairabhidrutaanaamanyatra pramathabalai"sca
daanavaanaam|

kiirtyaivaahavabhuvamujjhataama"se.saa.m paryaaptaa da"sa kakubho 'pi no
babhuuvu.h||34||

naakadvi.saamatha ga.na.m yudhi cak.rvaa.msa-

maayaasabhaajamahitaantakara.mhasa.m tam|

tu.s.taava saambarasadaa.m muditaavarug.na-

maayaa sabhaajamahitaantakara.m hasantam||35||

daityaaniike.svaayasasa.mnaahanipaataadaakar.nyoccaistaarakha.natkaaramasiinaam|

sasmaaraugho naakasadaa.m
parvatapaaliipak.sacchedakruuraviruuk.sadhvanitaanaam||36||

sa maanayaamaasa d.r"saasamaanayaa samaanayaa sa.myati bhaasamaanayaa|

samaanayaadre.h sutayaasamaanayaa samaanayaato 'viraha.m samaanayaa||37||

%p.633

ditijasamitinaayakena tasminnatha ra.navaasag.rhe viluptamaanaa|

kusuma"sararipo.h priyeva bhejenavanakharaajividaaritoruda.n.daa||38||

sa maanasiimaattasamaanasiimaa sindhorvidhaayaarijanasya pii.daam|

hasannive"sa.m sahasannive"sa.m sphuratkapolaamalakaantirasthaat||39||

niraasa ta.m baa.naga.nairga.naadhipastato 'sya tenaapratimena karma.naa|

jagaama vailak.syag.rhiitatanmukhatvi.seva saardha.m paripaa.n.dutaa.m
ya"sa.h||40||

ak.rta yudh ivinaayako vidvi.saa.m na ca kmatanutaapadaava.m citam|

m.rtamamaravadhuu.h "sritaa vibhramaanacakamata nuutaapadaa
va~ncitam||41||

bhogiindrabhogaayatabaddha"sobhaprave.s.tanaabhi.h sa ra.naajirorvyaam|

vyaraajata k.siirasamudramanthasarambhasajjiik.rtamandara"srii.h||42||

mukha"sriya.m bibhradasau vinirjitasvaru.m tu dantena samaananaagataam|

jaghaana meghaanvyatipetivaanra.ne svaru.mtuda.m tena samaananaa
gataam||43||

stamberamaa vinihitaa~ncitaciinapi.s.ta-

vispa.s.tapaa.talimasa.mbh.rtakumbha"sobhaa.h|

%p.634

sa.mbhaavitaa.h pradhanamuurdhni dadhurmadaambha.h-

sa.mbhaari.no ga.napate.h parivaaraliilaam||44||

kathamapi saanakapa.tahaa ra.nabhuumii.h praapya varcasaa na kapa.tahaa|
sthagitaa"so 'bhanaga.n.da.m druhi.nasya dadhanmukha.m sa
"sobhanaga.n.dam||45||

vyacarattarasaatha .sa.nmukho yudhi "saktyobhayaruupayaa "srita.h|

asamaarcirivaahutiirvahansphu.tasa.mpannava.sa.tpadaa.h sraja.h||46||

surayuvatijanasya tatra naanaasurabhidi vibhramadak.sataamalaasiit|

"sriyamatanuya"sa"sca tasya "srubhra.m surabhi divi
bhramadak.sataamalaasiit||47||

sa.mvartameghamalinaa dadhato 'tha taik.s.nya-

mak.su.n.napaa.tavaju.sa.h pratipak.sabhede|

tasyodaghaani.sata daityabha.taa.h k.rpaa.na-

pa.t.taa"sca gaa.dhaparivaaraga.naa.h svasainyai.h||48||

ra.naa"nganorvii.m dadhadaahitonmadadvipak.sayo dhaama sa
k.rttadaanavai.h|

cakara baa.nairbahulaasuta.h skhaladvipak.sayodhaamasak.rttadaa
navai.h||49||

ni.h"se.saa.m sakanakakambunetra"sobha.h "sa"ngraamaavanikala"sii.m
vilo.dya "satro.h|

rii.dhaabhi.h praka.titasaara eka uccairvai"saakha.h sapadi babhuuva
baahuda.n.da.h||50||

%p.635

daityaanahimahima himataro 'ddhaa roddhaa dalayati yatibhayatd.rdya.h|

td.rdya.h sa jagati gatitd.rdasa.mkhye sa.mkhye
k.rtaratiratigururaasiit||51||

mahaajigo.s.thiipratibaddhasau.s.thavairvidagdhalokairiva
kar.na"saalibhi.h|

tadaahave satkavikaavyapaayibhirdadhe mukha"srii.h
p.rtanaatura"ngamai.h||52||

sa senayaa jaganmanom.rdurva"siikayaa jita.h|

aviskhala.mstadaa ru.saam.rdurva"sii kayaajita.h||53||

gurumu.s.tighaataparipii.dita.m javaadvinipaatya v.rtramatha
ku~njaraanana.h|

para"suprahaaravika.tavra.norasa.m sa
sahasramaayamakarotparaa"nmukham||54||

kedaarayanta.m samadantamaalamaraatiloka.m "saralaa"ngalaanaam|

ke daarayanta.m samada.m tamaalaniila.m hari.m jetumala.m babhuuvu.h||55||

savisaraasurasaaravasaasave suravaro viaraasurasaasrava.h|

sa varaviiravasaavuruvairisuuravasare virasa.m viraraasa sa.h||56||
(tryak.sara.h)

ma.ni"satakarabhaasuraa"nganaanaa.m ditijacamuugha.tamaanasa.msada.m sa.h|

ak.rta ca samara.m suraa"nganaanaamatanu dadhacchucimaanasa.m
sada.msa.h||57||

%p.636

jetaa vegaa.mstiivrabhaa vaayaviiyaanv.rtraraaterbaddhabhaavaa yaviiyaan|

"srutvaatd.r.syattatra caa.nuurapii.daa.h praakkartaasau
d.rptacaa.nuurapii.daa.h||58||

bhaatyaakaa"sa"syaamale yasya dehe vaasa"schaayaa sannavaa piitara"ngaa|

parya.skaari dvaarikaa yena puurva.m
naanaaharmyaasannavaapiitara"ngaa||59||

ra.ne nataa yena riporvaruuthinii sahaasamaasannavadhe 'nukampitaa|

"sa"sa.msa ya.h siiri.namahavakriyaasahaasamaasannavadhenuka.m pitaa||60||

sa.mpratyaraatip.rtanaa.h sahasaa vijitya

taa rak.sa viira samare cakitaa.h samaayaa.h|

ityarthivaagbhirajahaatsa tu taastatiirna

taarak.saviirasamarecakitaa.h samaayaa.h||61||

vahati karatalena baddharaaga.m ra.nadali taamarasa.m ca ya.h sahaasam|

yudhi mayatanayo 'munaa nijaghne ra.nadalitaamarasa.mcaya.h sahaasam||62||

naakaukasaa.m vidadhatii.h p.rtanaastadaanii.m

vyaapaaryamaa.nakaravaalalataa nik.rttaa.h|

%p.637

senaa.h "sarairdanubhuvo 'nugato balena

vyaapaaryamaa.nakaravaalalataa nik.rttaa.h||63||

di"si di"si "samayadbhirduuramanviiyamaana.m

divasakaramarii.naa.m caamarairviijyamaanam|

samiti ripuga.no 'nyairnaatisa.mrambhavegaa-

diva sakaramarii.naa caamarairviijyamaanam||64||

sthitavati tatra goptari bha.taistrida"saa"nganaa~bjinii-

savitari tu"ngatodayamanekaparaajayorjitaa.h|

ditijaga.nasya bhiitimatidurdharataa.m dahau kriyaa.h

sa vitaritu.m gato 'dayamanekaparaajayorjitaa.h||65||

bibhradbhujau muraripu.h pratipak.sabhaanu-

raahuu tadaa navacamuuravadhuuyamaanaa.h|

aa"si"svasatsumanasaa.m p.rtanaa"scamuubhi-

raahuutadaanavacamuuravadhuuyamaanaa.h||66||

%p.638

tridivavartma gha.titaansahasaahitakampayaa

samadanaagamatayaa tarasaa rathino dadhau|

ra.namayagahane valinaa ruruce "sriyaa

samadanaagamatayaatarasaarathinodadhau||67||

puropavanapaddhatiirvasatirambarastrii"sriyaa-

madhuunitarasaapapaavanatamaanasaanuttamaa.h|

pravi'sya ca ratotsukaa navatamaalavallig.rha.m

madhuunii tarasaa papaavanatamaanasaanuttamaa.h||68||

sa sa.myati patattri.naa.m nijarucaarikaantiirjaya-

nnamandarasamaa.msadorjitamada.h samaayojayan|

vyathaamagamaduddhato ditijama.n.dala.m m.rtyunaa

namandarasamaa.msadorjitamada.h samaayojayan||69||

di"si di"si viirabhadra ucitaannive"sya p.rtanaabha.taanvidalaya-

npramathanavastuto 'tra samataasakhedamakarodaraatigajavaan|

vigalitasa.mprahaararabhasa.m dadhaanamamaraarisainyamatanu

pramathanavastutotrasamataasakhedamakaro daraatigajavaan||70||

sa"sriimaanam.rdurnisargagahane darpaannik.rttadvi.so

va.m"sya"scaaruya"sastadaa dadhadadha.h sadyo h.rta"sriiripo.h|

dattaargho nayamaargagocaragu.na.h pu.s.tiibhavanmaara.ne

sevaanamralasatkaraa~njalipu.tairviitaari"sa"nka.m surai.h||71||

%p.639

ittha.m durdharadarpadordrumatayaa m.rdna.m"scamuuraatataa

bhaasvaansaanumati k.sapaa iva tadaa suudaara"sobhaanuga.h|

.taa.mkaarairvyathitaarisa.mhati dhanurvratyaa (rvraataa)ttakiirtii ra.ne

yatnaasa~njita"si~njiniikasara.ta.h kaama.m tamavya.msayat||72||
(yugalakam)

"sriidurgadattava"sya.h sah.rdayago.s.thiirasena lalitaa"nkam|

idamam.rtabhaanusuunurvyadhatta ratnaakara.h kaavyam||'
(ityetadutthaaryaa)

aasanra.ne vidalitaa.h kari.naa ya"saa.msi

mandaa radaa mahati bhiirucite 'napete|

raagaambudhau muditadevavadhuuk.rtaabhi-

rmandaaradaamahatibhii rucitena pete||73||

ra.nabhuvamadhunaa jayaa"sa.msayaa dordrumaalambano daarayanvidvi.so
'tyuurjitaa

nanu vika"salitaapadosannayaa sa.mgarak.sobhayaa nuttamoheti
bhiiruu.dhayaa|

nanu vika"salitaapadosannayaasa.mgarak.sobhayaa nuttamohetibhiiruu.dhayaa

kimiva bata bhiyetibheriiravairabhyadhaayiiva
ko.naahatiprastutairyudbhuvaa||74|| (ca.n.dav.r.s.tiprapaatada.n.dakena
garbhayamakam)

ittha.m viiraahatasuracamuurdattahastaavalamba-

svargaarohipramuditabha.taastasya naakaarisainyai.h|

"scyotaddaanaasavasarabhasaapaanalolaalimaalaa-

saandracchaayaasitamukhapa.toddaamadikku~njara"srii.h||75||

naanaadhutyaagapak.se sabharasarabhasak.sepagatyaa dhunaanaa

naadaasaktaara.natraaviralabalaravitraa.naraktaa sadaanaa|

naadhaavatsaadipak.setarasarasaratak.sepaditsaavadhaanaa

naahaasaktaarirugbhiimudasarasadamugbhiiruriktaa sahaanaa||76||
(sragdharayaanulomapratilomaabhyaa.m cakracatu.s.tayam)

%p.640

taavacca "sa.mbhubh.rku.tii nibh.rtaikamukhyaa

sa"ngraamakaananakaraalatamaalavallyaa|

caamu.n.dayaa vika.tavikramasindhuviicyaa

praastaavi daityadalane yudhi ko 'pi kopa.h||77||

vigalitadaanavasaartha.m bhaya"su.skakariindrakara.tadaanavasaartham|

cakre 'ndhitaandhakabala.m tayaa samiika.m yamasya baahukavalam||78||

ca.n.diidorda.n.daca.n.daprasarasarabhasottambhitaastraprabandha-

vyaapaaraapaarasiidadditidanutanujaaniikasa.mkiir.namadhyaa|

jaj~ne saa tatk.sa.nena k.satajanadanadiimagnasuudvignalagna-

praa.m'sustamberamaa"svaa samaravasumatii krii.dana.m
kaararaatryaa.h||79||

saaraavi.s.taabhisaaraa janitatatanijakrodhadiipraavasaaraa

saaraavapraasi"suuraaharahara.naraha.h svargakanyaa vi"saalaa.h|

"saalaavinyaayaka"sriiranamamamanaravraatayuktaa samaasaa

saamaasaktaa yadaasiidamata"satapadacchedav.r.s.taaviraasaa||80||
(.so.da"sadalapadmabandha.h)

ratnaadrau ca.n.dikaayaa vika.takarika.taa.t.taalaku.t.taakako.ti-

tru.tya.t.taa.mkaari.ta"nkakrakacakarakaraaraavagurvii ra.norvii|

pre"khatkha.dgaagrak.rttapraka.tabha.ta"sira.h piivaraskandhacakra-

krii.daanya~ncatkabandhakramavidhuradharaadhaaribandhaa tadaabhuut||81||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye ica.n.dikaasamaraak.sepo naama
.sa.tcatvaari.m"sa.h sarga.h|

%p.641

saptacatvaari.m"sa.h sarga.h|

sa"ngraamamuurdhni dalitaasuracakravaalaa-

maalokya tatra vikasatpulakaprabandhaa.h|

aabaddhagocarapari.s.thitavaakprapa~nca.m

sa.mtu.s.tuvurbhagavatiimiti siddhasaadhyaa.h||1||

ki.m citramatra dalita.m ripucakravaala-

metatvayaa janani yatprasabha.m ra.naagre|

nirbhindatii bhavanavartini"saandhakaara-

maa"scaryadhaama nahi diipa"sikhaa kadaacit||2||

dorda.n.dad.rptamanasa.h subha.taa vipak.sa-

manye 'pi yadra.namukhe.su paraajayante|

tacchaktiruupamanaghasthiti sa.m.................

..........sabhaagaparamaa.nuvij.rmbhita.m te||3||

daityai.h puraa suracamuusu vinirjitaasu

tadguptikaara.nava"saadasamaapta"sakti.h|

dhyaatvaa sanaatanapada.m kila "sa.mkare.na

s.r.s.taasi naanyajitajiivanibandhav.rtti.h(?)||4||

nistri.m"samudvahasi sa.mprati niilaka.n.tha-

ka.n.thaprahbaasad.r"sa ityanuraagaheto.h|

hu.mkaarasa.mbhramacalatsakalaatataayi-

cakraa na jaatu ra.nalaalasayaa punastvam||5||

aayodhane.su sakalaamaracakravaalai-

raalokitaa tvamasuraadhipa.................|

vistaaridarpa.namivodarade"salagna-

mabhra.mka.so.s.nakarama.n.dalamudvahantii||6||

kaarka"syama"smanikaraadiva sa.myuge.su

duurvaapravaalakalayaa (kavalaa)diva.............ra"nge(ra"ngama"nge)|

%p.642

sa.mkraantimaapadiva devi himasthaliibhyo

haasacchavistava tu.saaragirervipaa.n.du.h||7||

maarga.m puraa kila sahasraruco rurutsu-

rudyannagastyamuninaapi ni.siddhav.rtti.h|

vindhyaacalastvayi guhaag.rhabhaaji sapta-

lokaadhika.m dhruvamavaapa samunnatatvam||8||

sa.mcintya ruupamatula.m tava pu.spaketu-

daahaanutaapava"sata.h "svasito.s.navaataan|

aak.r.s.taka.n.thakuharaaspadakaalakuu.ta-

kuu.taanalaaniva mumoca m.rgaa"nkamauli.h||9||

sadmaajira.m tava nabha"scaracakravaala-

pu.spopakaaranipatanmadhupaavaliikam|

vicchinnabhaktabhavabandhanalohapaa"sa-

jaalaavakiir.namiva raajati mekalaadrau||10||

nistri.m"saghaatavinik.rttapa"suupahaara-

jiivaa ivaapya sugati.m paridiipyamaanaa.h|

vindhyaadrika.mdaraju.so bhuvanaandhakaara-

nirbhedino 'ntikagataastava bhaanti diipaa.h||11||

brahmaa.n.da"sa"nkhamupapaaditaka.n.thabhaaga-

randhra.m vini.h"svasitamaarutapuur.nagarbham|

sa.mhaararaatri.su vipuurayasi tvameta-

maalambya bhairavavapu.h prasabha.m karaabhyaam||12||

aavi.sk.rtapralayadurdharakaalaraatri-

muurterudaravika.taavayavaantare.su|

paryaaptimeti tava sa.mh.rtasaptaloka-

lokaasthisa.mbh.rti"satairapi ma.n.dana.m kim||13||

%p.643

nirmaa.msataadhavalaraahu"sira.hkapaala-

kaa.msyaagrapiitabhuvanak.satajaasava"srii.h|

vi"sraa.nayasyatanutatpi"sitaavada.m"sa-

le"saanuviddhada"sanaamba na kasya bhiitim||14||

aahanyamaanakanakaacalalaa.danottha-

naadaanubandhaadhiriik.rtasaptalokam|

kalyaa.ni vaadayasi kaalavibhaavarii.su

padmaasanaa.n.davika.tordhvakavaa.tagha.n.taam||15||

helaavini.h"svasitapiitaka.thoraka.n.tha-

naa.diinirargalagalatk.sayasaagaraambha.h|

ruupa.m bibhar.si valayiik.rtasaptasa.mkhya-

dviipo.s.nara"smikira.naavahi"sailacakram||16||

sa.mhaarakaalarabhasotthitadhuumaketu-

nirdagdhasaptabhuvanendhanajo na maata.h|

manye lalaa.tata.tapu.n.drakamaatrake 'pi

paryaaptimeti tava bhasmaparaagapu~nja.h||17||

aurvo nirargalakaraala"sikhaasahasra-

bhasmiik.rtaar.navajalastava jaa.tharo 'gni.h|

"svaasaastavaiva maruta.h pralayaagame.su

helaanipaatitakulaacalacakravaalaa.h||18||

vak.sa.hsthaliivinimitaamara"sailada.n.da-

lagnendukha.n.danavabhaasvadalaabupaatraam|

aa"sraavayasyatanu"se.sa"sariiratantra-

tantriigu.naa.m pralayaraatri.su kaa.n.davii.naam||19||

%p.644

sa.mkalpakalpitavi"sa"nka.taka.n.thabhaaga-

manta.hsthasaptajala"sevadhivaaripuur.nam|

braahmaa.n.dameva sahasaa vidadhaasi ca.n.di

liilaakama.n.dalumima.m pralayaagame.su||20||

vaiku.n.thacakraparikalpita"sa"nkhapattra-

sa.mruddharandhravikaraalavilambipaa"sam|

kar.na.m bibhar.si bhagavatyabhiraamameka-

manya.m ca hemagirikaa~ncanataalapattram||21||

abhyucchvasatpha.napalaa"sakaraalajihva-

pratyagrapak.smanikurumba"sariiranaalam|

kar.ne 'vata.msayasi paa.n.durapu.n.dariika-

"sobha.m bhavaani bhujagaadhipamapyanantam||22||

astodayaadrinamitonnamitaarkacandra-

vistiir.nabimbama.nikandukakiir.nahastaa|

cikrii.ditha tvamiha ca.n.di kumaarabhaava-

maatasthu.sii bhuvanavismayaniiyamuurti.h||23||

taarakva.na.d.damarukaa karusii.su ca.n.di

sa.mhaarakaalamuditaa vicarasyamandam|

skandhaadhiropitavi.ta"nkavira~ncikaaya-

ka"kaalabhaaganinadatsamavartigha.n.taa||24||

e.saa vibhaati tava devi kapaalapa"nkti-

rutta.msitaa dalita"sa"nkhavipaa.duratvi.t|

sa.mvartakaalakalitotka.tavahniheti-

bhasmok.rtaakhilakulaacalama.n.dala"srii.h||25||

%p.645

raktaccha.taa"savalaku~njararaajak.rtti-

sa.mchaaditastanata.taamba bibhaasi kaalii|

paurandarii digiva baaladviaakaraa.m"su-

bhinnaantaraalatimirasthagitodayaadri.h||26||

aabhiilataa.m brajasi paa.ninakhaagra"sukti-

liilaag.rhiitasakaloddhatasaptasindhu.h|

paadaa'Ngadiik.rtakaraalasahasrara"smi-

dhaamaavadhik.sititalaa pralayaagame.su||27||

yoge"svariiruciracakrakaraalanaabhi-

baddhaasthabhairavah.rda"nkagataa.m janastvaam|

dhyaayannasa.mkalitasa.mka.ta"soka"sa"nku-

"sa"nka.h "sa"saa"nkamukhi "sa.mkarataamupaiti||28||

brahmaprapa~ncaparini.s.thitabhedasaama

gaayantyaviplutamanaa.h pralayotsavaagre|

"sarvaa.ni vaadayasi diidhiticakravaala-

tantriigu.naa~ncita"sa"saa"nkakalaavipa~nciim||29||

vispa.s.tapaa.taladalaprakaraayamaa.na-

maa.nikyadiidhitivi.ta"nkatalaa"nguliika.h|

abhyudvahanbhuvanapa"nkajame.sa bhaati

hastastavaiva bhujagaadhipabhogadiirgha.h||30||

kle"sasprataanagahanaapratipannapaara-

sa.msaarakaananaka.thoraku.thaaradhaaraa|

sphuurjatyanuttaratirask.rtataapavartma-

medhaam.rtasrutiraho tvayi bhaktirekaa||31||

sa.msp.r"syamaanamabhitastuhinotkare.na

yadyuts.rjenna kamala.m kamalaak.si lak.smiim|

%p.646

tena sphurannakhama.niprabhayaavalii.dha.h

sa.mpraapnuyaaccara.na e.sa tavopamaanam||32||

sa.mdehitaaru.nadalaa"ngulipaadapadma-

pii.thotthasaurabhabharaakulita.m vibhaati|

sa.mbhaavya k.r.s.narajaniiti samaagata.m tvaa.m

sevaarasaattama ivaatanu bh.r"ngacakram||33||

sa.mvaadibimbaphalamujjvalakambuka.n.thi

taambuularaagaparipaa.talamo.s.thayugmam|

aabhaasi tatk.sa.nanipiitapa"suupahaara-

vi.syandi"so.nitarasaardramivodvahantii||34||

ardha.m "sa"saa"nka"sakalaabhara.nena gaa.dha-

raagopaguu.dhamanasaa vapu.sor 'pita.m te|
ni.h"se.sameva h.rdaya.m punaravyaliika-

maanopaghaatagha.tana.m didi"se tvayaasai||35||

pre"khatpha.naama.nimayuukha"sikhaabhilak.sya-

praalambakambu ra"sanaaspadamecakaahi.h|

kaalii vibhaasi bhagavatyupahaarapiita-

dhuupotthadhuumapari.naamava"saadiva tvam||36||

u.s.nii.sabandhad.r.dhapii.ditaka.n.thapii.tha-

phullatpha.naaphalakavaasukiphuutk.rtotthaa.h|

tvaa.m ca.n.dipaavaka"sikhaa.h parito.sayanti

sa.m'so.sitaabhrasarita.h "sirasi smaraare.h||37||

bhaasi tvamamba rajanii "sa"salak.sma"saara-

madhya.m dadhatyasakalaam.rtara"smibimbam|

%p.647

vispa.s.tapa"nkapa.talaavilarandhramaarga-

tiryaksthitasphuradara.nyakapaalakalpam||38||

pre"nkhajjapaakusumakomalacandanaambu-

carcaa"nkapiinapari.naahipayodhara"srii.h|

"sobhaa.m bibhar.si bhagavatyupaguu.dhasaa.mdhya-

raageva k.r.s.narajaniitvamupaagataa tvam||39||

sevaa"sritojjvalakaraamburuhaa"sraya.m te

tatsa.m'srayaatparijanatvamivopanetum|

chaayaandhakaaritaguhaag.rhagarbhabhaagaa

viiraa.h karaalakaravaalalataa di"santi||40||

aali"ngitaa iva ca viiranikhaatakha.dga-

pa.t.taa.m"subhirjanani vindhyaguhaaniketaat|

lak.smii.m vahanti "sabaraa.h sajalaambuvaaha-

cchaayaa.h k.rtaarghavidhayastava ni.spatanta.h||41||

a"nkaadhiruu.dhaguhacandraki.nastavaamba

n.rttopahaarasavikaasa"sikha.n.dakha.n.daa.h|

vindhyaadrika.mdaraguhaag.rhasa.mnive"sa-

bhaajo vahanti "sikhina.h parivaaraliilaam||42||

nistri.m"saghaatavinik.rttapa"suupahaara-

raktaccha.taacchura.na"sobhi g.rhaajira.m te|

dhatte harapra.natiro.sag.rhiitasa.mdhyaa-

bandii"sataanvitamivaani"samamba lak.smiim||43||

tvatta.h prabhaavamahitaa bhuvanatrayasya

naanaaphalaprasavasa.mbh.rtihetubhuutaa.h|

%p.648

vidyaa.h prasuutimasamaamadhijagmuramba

hemaadrisaanusara.neriva kalpavallya.h||44||

tattvatrayiik.rtapadaa.s.tavibhedavarga-

ni.h"se.savaa"nmayanibandhanavar.naraa"sim|

svargaapavargaphalasa.mpadananyahetu-

maamnaayamaataramu"santi puraavidastvaam||45||

sarvaprapa~ncaparivarjitanirvikaara-

"saantaativ.rttaparatattva"sivaatmav.rtti.h|

suuk.smaatisuuk.smagahanaprak.rti.h "sikheti

sau.suptama.n.dalagataa paradiipyase tvam||46||

lokaansis.rk.suradhiti.s.thati yaamabhiik.s.na-

mii"sastvayaa prak.rtikaara.nataa.m dadhatyaa|

granthau sthita.m pu.taparamparayaa tvayaadi-

madhyaavasaanarahitaa.m sthitimiiyivatyaa||47||

vispa.s.tasaptada"sakasthiti gauri li"nga-

maa"sritya ti.s.thasi vibho.h phalabhokt.r"sakti.h|

j~naanaatmanastvamakhile.su ca vigrahe.su

cidruupataamupagataa kila bhautike.su||48||

kle"sendhanotkaranirargaladaavavahni-

jvaalaahataavatamasaa kila bhaavanaa tvam|

abhyaasayogava"sato jananii jinaanaa-

maalokaheturuditaa jina"saasanasthai.h||49||

bodhiprakar.samadhiruu.dhavato jinasya

sopaanapa"nktiruditaa muditaadibhuumi.h|

spa.s.taprakaarayugalaadhimukha.m samaadhe-

rabhra.m"sabhaagbhuvanadhaari.ni dhaara.nii tvam||50||

%p.649

kle"sendhanaughagha.tanaasravavartmavahni-

jvaalaa jinasya jananiitvamupo.dhamohaa|

praj~naa tvameva hatasa.mtamasaamba tasya

jainairabhiik.s.namuditaa bhavabha"ngahetu.h||51||

ak.su.n.namaargayugabha"ngada"saavyatiita-

vispa.s.tamaargagativartmarathaadhiruu.dhai.h|

tva.m kiirtitaabhayaniraatmakataavalagna-

ruupaa bhavaani matipaaramiteti boddhai.h||52||

kle"saprataanagahanapratibandha"suunya-

skandhapravaahaparihaarinimittameka.h|

a.s.taa"nga e.sa parinirv.rtaye tvayaiva

sa.mdar"sito 'tigahana.h sugatasya maarga.h||53||

garbhiik.rtaavadhutasa.mtamasaanubandha-

sa.mvitprakaa"savi.samiik.rtayaanamaargai.h|

aaryaavalokabhuvi lokitasa.mbhavaa ca

taaraa tvamamba kathitaabjakulaprasuuti.h||54||

praaptaabhisa.mdhiparataamanuv.rttilagna-

gau.nasthiti.h sthitasitaati"sayaadabhiik.s.nam|

vidyeti sarvabahulaakhilad.r.s.tisa.mj~naa

sa.mkar.sa.nii nigaditaa kila "saasane tvam||55||

aabadhya yatra natimuttamayogayoga-

bhaaji vrajanti pa(ya)tayo 'dhipate.h sayuktvam|

saadhaara.naa tvamapavargaphalaikahetu-

rekaayanairabhihitaa bhagavatyali"ngaa||56||

%p.650

"siir.sai.h sahasra"sirasaa puru.se.na saama-

giitirvibhedagahanapratipanna"saakhaa|

tva.m giiyase "srutisukhaa ruciraprapa~nca-

pa~ncaprakaaraparini.s.thitacaarubhakti.h||57||

bhogaapavargasukhasaadhanasaptako.ti-

sa.mkhyaanamantraga.nanaayakataa.m dadhatyaa|

k.rtsna.m tvayaiva gaganaam.rtadhaarayaita-

daapyaayyate jagadanekagu.naprapa~ncam||58||

"saantaa "sivaagamapada.m parami"situstva-

maadyaa kalaa kila kalaatritayaikahetu.h|

tattva.m vyatiitya bhavatii.m sthitimabhyupetya

diirghaajava~njavaju.so na bhavanti yuktaa.h||59||

brahmaananebhya uditaa kila pa~ncadhaa tva.m

pa~ncabhya eva bhuvanatrayasiddhihetu.h|

vidyaavibhaavitavicitrapavitramantra-

stotraprapa~ncarucirasthitira~ncita"srii.h||60||

ya.m j~naanali"ngamativ.rttavikalpacakra-

mutkraantamuttamadhiya.h sakalaarthacitraa.h|

udgiithamaahurabhito 'bhividhaaya vi"sva-

meka.m sthita.m sakalasaadhanadharma"suunyam||61||

vyaapya sthito jagati ya.h sakalaa gira"sca

ya"sca pravi"sya kila taa api dhaaturii.dyam|

ya.m sarvatomukhamatharvagira"sca hetu-

maalambamuulamavadaatadhiyo vadanti||62||

%p.651

nirbhidya ga.n.data.tamaatmabhuva.h kilaa"su

yenodayaaya jagataamudiyaayi puurvam|

yadruupamaa"sritavivartavikaarabheda.m

brahma dvidhaasthitamu"santi paraavaraj~naa.h||63||

yaddvaaramu.s.nakira.nasya vadanti saura-

maudumbara.m ca kavaya.h kila taalusaahvam|

yastriprakaarakalanaasubhagatvameti

yogaabhiyuktamanasaa.m padamavyavastham||64||

vyaapiiti ha.msa iti taara iti sma "sukra

ityucyate ya iha vaidyuta ityananta.h|

tristhaanataadi vi.saya.m ca yamaamananti

brahmaamala.m trividhabhedavivarti yuktaa.h||65||

brahmaa mahe"svaraguru"sca puraa kilaita-

daakaa"savatsvak.rtasa.mnidhimetya saa"ngam|

veda.m prajaapataya uucaturekameva

tasyaapi yo mukhamiti prathita.h p.rthivyaam||66||

nirdi"syate jagati ya.h kila "sabdatattva-

bhaavaarthanaamasugu.napra.nidhaanad.r"sya.h|

yasminniliinamanasa.h sukhadu.hkhamoha-

sa.mvedanena rahitaa"sca bhavanti yuktaa.h||67||

ya.h kiirtyate "sruti.su copani.satsva"se.sa-

vidyaanare.su ca phaladvayahetureka.h|

utthaapitapragu.nasa.msk.rtaya"sca yena

tadvaacyataamupagataa.h kila santi vedaa.h||68||

%p.652

brahmaadidaivatamaya.m parama.m pavitra-

micchanti ya.m sutapasaayamana.m dvijendraa.h|

aaruhya ya.m sapadi kuubari.na.m vrajanti

maarga.m sudurgamanargalameva yuktaa.h||69||

ya.m sa.mvidaadimayamaahuranekabheda.m

ya"scaak.su.sa.h puru.sa ityabhidhiiyate a|

ya.m taittiriiyaka u"santi rasaadiko.sa-

cakrasya hetumavadaatadhiya"sca ko.sam||70||

aspa.s.tavaik.rtaviviktavikaaracakra-

hetorniyamya na kadaaidataadavasthyam|

k.rcchre.na naabhih.rdayaambujako.tarastha.m

pa"syantyaviplutasamaadhid.r"so yamaaryaa.h||71||

vispa.s.tamaatmanirataa.h sudhiyo vikalpa-

"suunya.m samaadhimavalambya samuu.dhasattvaa.h|

vindanti ya.m vitamasa.h kila nistara"nga-

bha"ngodadhipratinidhisthitamaatmasattvam||72||

svargopabhogasukhadaananirargala.m ya-

micchanti yaj~napuru.sa.m munaya.h .sa.da"ngam|

k.siptaahuti.h "sikhimukhe kila yasya samya-

guts.r.s.tav.r.s.timupati.s.that u.s.nara"smim||73||

syaatkaara.na.m yadi na "saasvatikatvayukta-

mucyeta nityamiti cennahi kaara.na.m tat|

aak.sepayugmamiti baadhakamaana"suunya.m

"sakti.svabhiik.s.namaviropitav.rti yasya||74||

taadaamyabhedarahitaavanicandrabhaasva-

daatmaanilaanalanabha.hsalilena dehe|

%p.653

vyaapyaakhila.m sthitavataa parame"svare.na

yena nya.sedhi jagato 'parakart.rbhaava.h||75||

brahmaprati.s.thaparamaa.nu"sariiragarbha-

baddhaaspadonnataku"se"sayakar.nikaa"nke|

vi"sraantamucchikhanipaatagatapradiipa-

diipaak.rtipratimamapratik.rtyavastham||76||

gho.saak.sarasvaraniraak.rtamapyaka.n.thya-

taalavyamavyayamanaasikamaprati.s.tham|

ni.hsa.mcaravyatikarapratisa.mcaraatma-

dehaprabh~njanavi"saalarathaadhiruu.dham||77||

praj~naaghana.m sthiracatu"scara.natvamaapta-

madvaitataasamarasa.m parim.r.s.takuu.tam|

jyoti.h para.m yadam.rta.m h.rdi caaka"siiti

nedi.s.thamapyavigalattamasaa.m davi.s.tham||78||

sthityarthamasya jagata.h kthamapyupaadhi-

bhedaadabinnamapi yatpratipannabhedam|

yaccaapi satyamani"sa.m h.rdayaprati.s.tha-

maanandaruupamam.rta.m munayo g.r.nanti||79||

no taamyate di"si divaakarapaavakairya-

dbhaasaa ca yasya sakala.m vyavabhaasyate 'da.h|

vidyaasatattvamiti ca prak.rti.h paraiti

"sakti"sca yasya bhagavaanaravindanaabha.h||80||

var.ne.su vaacakatayaa rahite.su satsu

vaaktatvamakramamapaak.rtabhedaruupam|

%p.654

spho.tabhidhaanamiti ya.m kathayanti "saabdaa.h

pratyak.satavikalavastusatattvayogaa.h||81||

dravyaadibhedaparikalpanayaa pramaa.na-

suutrairvibhajya bhuvi .so.da"sabhedabhinnam|

vyaakhyaatavaanka.nacara"sca samak.samak.sa-

paada"sca yasya bhagavaa.mstanumaprakampyaam||82||

yasmaajjalaadiva ca budbudacakravaala-

metajjagatsamudapaadi vibhinnaruupam|

ni.h"se.sabiijanikaraantaralabdha"sakti-

rvaagii"svarii ca vinivartata eva yasmaat||83||

yasyodapaadi manasa.h kila "siitara"smi-

rak.s.no.m '"sumaanka.tita.taadapi caantariik.sam|

avyaak.rto vikurute bhagavaanavidyaa-

granthi.m ca yo vinihita.m puru.so guhaayaam||84||

j~naanaagnivipru.sa imaa.h kila yanmukhotthaa

ya"scaak.sara.h k.sa.namatha k.sarataamupeta.h|

sa.myogato jagati bhaavagataadvibhaati

yadruupa"suunyamapi sa.mhitasarvaruupam||85||

hrasva.m na diirghamatha na plutamapyali"nga-

meka.m vibhaktivacanapratibhaaga"suunyam|

sa.mtarpitaakhilajagatparame.na dhaamnaa

yaccaastitaarahitabhaavavikaara"suunyam||86||

vyaav.rttirasti na kuta"scidapiiha yasya

yasmadavastuvi.sayasthitivipralabdhaa.h|

aavirbhavanti vividhasthitihetukaarya-

cakraprapa~ncapari.naamayuja.h padaarthaa.h||87||

%p.655

bhogapavargaphalasaadhanahetubhaava-

mabhyaagataa bhuvanasaadhanataa.m dadhaanaa.h|

yasmaacca bindusarasa.h kila saptamantra-

ko.tyo 'bhrasindhava ivaaskhalitaa niriiyu.h||88||

aatmaantaraavagamavattritayaapratiitau

vaagaatmani sthita ihaati"sayena suuk.sme|

ruupasya ya.h praka.tanaaya nijasya "sabda-

bhaavena bhaavitajagatparivartane sma||89||

praaptaanimaanprak.rtijaanakhilaanvikaaraa-

nyo 'la.mkaarotyani"samapravibhaagiruupa.h|

tiirthapravaahagahane.su p.rthagvidhe.su

yadd.r.s.tibhedavinibandhanamaamananti||90||

tristhaanataadiyutamaadiviraama"sunya.m

vi"svasya naabhimacara.m carato dhruvasya|

nis.thyuutavaa"nmayamajo hariratmabhuu"sca

"sa.msanti ya.m k.rtadhiyo gurudhaara.naardhyam||91||

.o tatsadityamitatparama.m t.rtiiya-

kaayaavamar"sagahanaagamabodhisa.mvit|

aavedavandhyadh.rtidhutaghanaanupaa"so

vaagii"svaro janani sa pra.navo mukha.m te||92|| (dvaatri.m"sadbhi.h
kulakam)

naa.disahasrasa"siraambaragarbhavartma-

sa.mcaaracaatura(?)karii td.rdi sa.mnivi.s.ta|

"saktistvameva paramaatmaparaaparaartha-

brahmaarkama.n.dalagamaagamaguu.dhagupti.h||93||

%p.656

spa.s.tiibhavadgaganaga~njacitiprakar.sa-

maatmiik.rtaakhilasatattvagatiprapa~ncam|

kaapi tvameva nanu daa"savalaavabodha(?)-

sattvaanubhaavaparame"svaradevataadyaa||94||

jihvaa trivi.s.tapasadaamam.rtasya maarga-

maajya.m dvijaa~njuhuvu.sa.h "sikhini pradiipte|

yattigmara"smikira.naa.h paramasya pu.msa.h

sthaana.m nayanti tadasau tava "saktij.rmbhaa||95||

jyotirmayiimakara.nendriyav.rttimaadya-

ha.msaak.sarasthitimayii.m vihitaamayaarghyaam|

"sriika.n.thamukhyaguru.so.da"saviiramuurti-

mutphulla"saktikamalaasanataamupetaam||96||

"saktitrayprathita"suulakaraa.m "sivaaya

dhaamnaa jaganti sakalaanyavabhaasayantiim|

kallolasa.mkulaparaam.rtasa.mpada.m tvaa.m

dhyaayantii bhairavatanu.m kila kaulikaasthaa.h||97||

pratya"ngasa.mgatapata"ngakaraabhibhaavi-

ko.titrayonnatavi"sa"nka.tatigmaheti.h|

suuk.smaa sanaatanatanu"sca nanu tvameva

maayaakalaasu "sakaliikara.naikahetu.h||98||

cakraa"sritatri"sikhako.tigataaravinda-

satkar.nikaasanagataamiha kaulikastvaam|

dhyaatvaiti "saktipatitaa.m sthirabhairavaa"nka-

v.rtti.m paraaparavibhedavatii.m jano 'yam||99||

aatasthu.sa.h .sa.davadhisthitavartmamaat.r-

cakrasya .sa.davadhisthitavartmamaat.r-

cakrasya ca.n.di p.rthusuuk.sma"sarirav.rtti.h|

%p.657

khyaataa tvameva jagati pratipannavi"sva-

ruupaa kilaak.saramayii parame"sa"sakti.h||100||

aasthaaya ruddhabhuvanaa vasudhaadikaa"sca

sarvaadivigrahatayaanavamaa.h sphurantii.h|

taastaa.h kriyaa vidadhato janataahitaaya

"sakti.h kilaapratihataa parame"situstvam||101||

tva.m kaara.nasya janasniiti bhavaani "sakti-

ruktaatmaviiryagatayaakhilabiijamaatraa|

vi"sva.m krame.na jananaatmikayaa vicitra-

metats.rjatyavihataprasara.m tvayaa tat||102||

brahmaa prajaapatiravak.sad.rgaadivartma

yadvadvahnivaatatara.nii.h kila yaj~nasiddhyai|

tasminnu"santi bhavatii.m bhuvanasya hetu-

mekaamajaa.m janani lohita"suklak.r.s.naam||103||

"saktistvamapratihataa nanu maanasiiti

vaagii"svarii nigaditaa sitabinducitraa|

tvaa.m naabhimaahuram.rtaamam.rtasya sapta-

kaumaarika.m kimapi cakramupaa"sritaa.m tu||104||

sa.mdar"sitaakhilajagadgatagocaraa tu

tattvaprakaa"sananirargaladiipikaa tvam|

vidyaa paraaparavibhedavatii bhavaani

bhogaapavargasukhaheturaviplutaa.no.h||105||

bhinnaprakaarasamavaayaviviktavar.na-

sa.mphulla"saktikusumastabakaarcita"srii.h|

brahmottamadrumalataamalanaabhriraama-

vistaarimuurtirapavargaphalapradaa tvam||106||

%p.658

maayaani"saandhatamasastimitaa.m"suraa"si-

bhadraa.n.dama.n.dalamala.m paridiipyate yat|

tasya prabhaasi bhagavatyativ.rttasuurya-

ko.tiisahasrarucirastamitaandhakaaraa||107||

naakopabhogasukhasaadhanaheturamba

pu.msastvameva viditaa.s.tavidhaa bhavantii|

suuk.sma.m pradhaanapuru.saantaramapyalak.sya-

mekaa tvameva vi"sina.s.ti samaadhibhaaja.h||108||

sadv.rttisa.msthitiraviplutavar.nabiija-

garbhaa g.rhiitah.rdayaa kaladhautagaurii|

brahmaasanasya varavar.nini kar.nikaa tva-

mabhyunnataa sakalavaa"nmayapa"nkajasya||109||

ye.saa.m jagatpravicayaadhigamaadupaiti

saalokyamaa"su matimatyanagha"srutiinaam|

tva.m chandasaa.m kila jagatyadhidevataa tva.m

te.saamaghaugha"samaheturupaajihiithaa.h||110||

khyaataa mahe"svaranira~njanataa.m dadhaanaa-

staaraadikaa jagati yaa.h kila "saktayo '.s.tau|

tanmadhyav.rttiragalaa paridiipyase tva-

mekaapavargasukhadaa "siva"saktiraadyaa||111||

tattva.m bhavaani nira"sakti"sivaatmaka.m ya-

detattridhaa stitamu"santi paraavaraj~naa.h|

tatraa.n.dama.n.dalamala.m samabobudhastva-

maadyaa mati.h samanuvartitakaara.necchaa||112||

ni.h"sre.nirii"situranugrahasau.s.thavena

vi"sle.sitatrividhabandhanaviplavaanaam|

%p.659

praaptyai sanaatanapadasya ca .sa.tprakaara-

sopaanapaddhatirasi prathitaa tvamuurdhvam||113||

loke.sanaadinidhana.m parivartater 'tha-

tattvena yatprak.rtikaara.na"sabdatattvam|

brahmaak.sara.m "sivamaya.m gu.nagauri tasya

nirjagmi.saa(?)nanatalaatkila maat.rkaa tvam||114||

yogaabhiyogapa.tavo 'dhisamaadhi.................

muurchaddhanasthitira.natk.rtitaaradiirgham|

udgiiithamomiti yadak.saramaamananti

tasya tvameva nirupaplutiriirayitrii||115||

jyotirmukha.m vitara.naadi.su pa~ncabheda-

vispa.s.takaarakatayaamba vivartase yat|

brahma svatantramiha kevalamapyakart.r

tasya kriyaa phalavatii tvamamogha"sakti.h||116||

yasya k.siti"sca cara.nau gagana.m ca naabhi.h

"srotre di"sastara.niriik.sa.namagniraasyam|

dyauruttamaa"ngamapi tasya vibho.h kila tva-

mutta.msito.dukusumastabakojjvalasrak||117||

pa~ncaa"sada~ncitataraak.saracakravaala-

sa.mpuritodaraguhaa nanu maat.rkaa tvam|

taanyeva vaa"nmayanibandhanataa.m gataani

"simbiiiva gauri phalakaani pura.h prasuu.se||118||

"sakti.h sthitoparipatha.h kila .sa.dvidhasya

bhedatrayasthitimatii parame.s.thinastvam|

%p.660

nirviplavaa vikalamantraga.napraroha-

heturnamask.rtiriti pra.navaadiruktaa||119||

atyagnibhagnatimiraprasaraa.m bhavaani

vipraa.h pa.thanti bhavatiimiha saamidheniim|

dhenustvamapratighakaamadudhaanaghaa ca

ni.h"se.sanirjaramayii prathitaa madhu"scyut||120||

piitvaa"su divyamam.rta.m sukhino bhavanti

yogaabhiyogamanaso yadapo.dhadu.hkhaa.h|

tva.m tanmayii hagavati k.sayamiiyivaa.msa-

maapyaayayasyani"sameva himaa.m"sumekaa||121||

"saktyaa tvayaanavamayaa kila "sa.mkarasya

ni.sk.r.sya pudgalaga.naanbhavabandhasindho.h|

diik.savirug.nanibiriisadurantapaa"sa-

cakraannayatyani"samuurdhvamanantanaatha.h||122||

bhruumadhyavarti bhagavatyupadhaanayoga-

"sakti.h kila spha.tikavatsphu.tacitravar.nam|

dhyaata.m n.r.naa.m phalati tattvamanekadhaa ya-

ttasyaamalaa "sivapadasya "sikhaa tvamekaa||123||

ekaadhikasphurada"siitipadaa tvameva

vidyaavitaanajananii parame"sa"sakti.h|

bhogaapavargasukhadaa bhuvanatrayasya

tvayyeva mantranicayaa rcitaprati.s.thaa.h||124||

yatsuutramasya jagato bahudhaagama.m ca

saa.mkhyairanaadiparikalpitamamba tattvam|

tasyotthitaa paramakaara.nata.h kilaatma-

laabhaikaheturuditaa "siva"saasane tvam||125||

%p.661

aanandaruupamam.rta.m nirupaakhyabhuumi.m-

pa"nktaatiga.m stimitavaaridhivaarikalpam|

yanneti netyupani.satsvabhidhiiyate ca

vij~naptimaatramanupaadhi niriihamanyai.h||126||

tasye"situ.h sakaladharmavinaak.rtatva-

mavyaak.rte.h "sritavato 'dbhutav.rttirekaa|

vyapaara"saktiranaghaa vasudhaadi.su tva-

mekaiva ti.s.thasi vibhorjagato niyantrii||127||

sthuulaatmanaati'sayasuuk.smatayaa ca gauri

brahma sthita.m sakalamekamapi dvidhaa yat|
jyotirmaya.m janani tasya vapurvigaahya

baahya.m tvamantaramatha "sriyame.si "sakti.h||128||

suuk.smaa kalaam.rtakalaam.rtasa.mbhavaa tva-

mekendriyaabhipatitasthitiyogad.r"syaa|

"siitaa.m"subhaaskarahutaa"sasamutthitaa ca

dediipyase 'ndhatimiracchiduraamalaarci.h||129||

chandodhidaivatamatiprathitaa kila tva-

maadhyaatmikii halahalaamba sarasvatiiti|

baahyaaparaa tu p.rthupiinanitambabimba-

ke"sastanaadharayugaadimanorama"srii.h||130||

aasedu.sii"srutimukhatvamanekabhinna-

sa.mkhyaak.saraprak.rtiraprak.rtivyavasthaa|

tva.m brahmavarcasamayii ca vikaasiteja.h

praaptaa kila dvijamukhaambujaraajaha.msii||131||

bhaasvatshasrakarakaustubhakaalak.r.s.na-

vak.sa.hsthalapra.nayadurlalitaa vibhaasi|

%p.662

lak.smiistvameva karapallavasa.mnivi.s.ta-

padmaasanaa.n.danavavibhramapu.n.dariikaa||132||

raatristvameva navavibhramama.n.dalaaccha-

ratnaayamaanamu.duma.n.dalamunmayuukham|

maatarvyadhaa.h p.rthukapaalakavaa.tasa.mdhi-

bandhaabhiraamabhuvanaa.n.dasamudgakasya||133||

vistaara"saali"sa"sima.n.dalaskar.nikaa"nka-

taaraapathaamburuhamadhyak.rtaprati.s.thaam|

tvaa.m cintayannam.rtav.r.s.timivaakiranti-

matyeti saadhakajana.h sahasaiva m.rtyum||134||

ye vaa pibanti surabhestava taalude"sa-

madhyasthite stanamadhii"svarii lambamaanam|

aapyaayitaastadam.rtena vimuktimaarga-

maayaanti te sakalahaavavikaara"suunyaa.h||1365||

sa.mvartavaaridagha.taasu "satahrdaatva-

maasaadya visphurasi kaa~ncanakaa.sagaurii|

arcistvameva va.davaamukhapaavakasya

bhasmiikaro.si sakalaanapi sindhunaathaan||136||

sa.mkoca"sakti"sithiliikk.rtapattrasa.mdhi-

randhrotthitapracurakesarasaurabhaa.naam|

nai"saandhakaarabhiduraaru.nadhaamni bodha-

bandhustvameva ruciraamburuhaakaraa.naam||137||

tva.m candrika kumudakaananacakravaala-

nidraanubandha"sithilatvanimittamindo.h|

lak.smiistvameva navakaustubhara"smi"saara-

vak.sa.hsthalapra.nayadurlalitaa muraare.h||138||

%p.663

braahmiitvamucchvasitapa"nkajavi.s.tarastha-

muurtirvimaanaracitaaspadaraajaha.msaa|

vispa.s.tasaamagha.tanairvadanai"scaturbhi-

raabhaasi niitiriva caarugu.naabhyupaayai.h||139||

taambuulapa"nkarasaraagamivo.s.thabimba-

mudraanive"sagha.titaavirataprave"sam|

"sa"nkhena gauri dadhataa h.rdaye 'nuraaga-

maabhaasi sa.myugamukhe.su ca vai.s.navii tvam||140||

krodhaabhitaamranayanatrayaj.rmbhamaa.na-

jvaalaaja.diik.rtapinaaka"sikhaak.r"saanu.h|

maahe"svarii tvamasi maulim.rgaa"nkara"smi-

sa.mdehitaamarasarijjladhautajuu.taa||141||

"sobhaa.m bibhar.si "sikhivaahanadevataa tva-

mambhojakomalakaraagrag.rhiita"sakti.h|

liileva sindhumathanasya bhuja.mgabhoga-

kaa.saahitakra"simamadhyamahiidhramuurti.h||142||

jvaalaakalaapavika.taa~njalipiitadaitya-

senaa"satak.satajavahnikaraaladhaaram|

vajra.m tvameva dadhatii nayanairvibhaasi

niilotpalairiva "saradvikasadbhiraindrii||143||

caamu.n.dayaa viracitaa~njali baddhahasta-

"saakhaanakhaa.m"subharanihnutamaulicandra.h|

maatastvayaa nat"siraa.h kriyate 'sthibhasma

bhaajaa "sma"saanag.rhadevatayeva "sa.mbhu.h||144||

vistaaripotrapihitaarkavij.rmbhamaa.na-

da.m.s.traa.m"subhinnatimiraambaradi"nmukha"srii.h|

%p.664

chaayaachalena bhagavatyavagaa.dhasindhu-

madhye viraajasi varaahamukhii tvameva||145||

svargaapavargaphalasaadhanahetubhaava-

maatasthu.so mukhamadhii"svari vedaraa"se.h|

gaayatryasi dvijajanaananapu.n.dariika-

kha.n.daabiraamaviniketanaraajaha.msii||146||

saavitryapi sphuritavaktram.rgaa"nkabimba-

cchaayaanimiilitavilocanapa"nkaja"srii.h|

ratnaak.sasuutravalaya.m parivartayantii

taaraakula.m janani raatririvaavabhaasi||147||

aapiiya saptabhuvanopahitopahaara-

nirdagdhadhuupapa.talotthitamamba bhuuya.h|

aacchaaditaarkakaramudgirasiiva dhuuma-

muurdhvek.sa.naanala"sikhaavalikajjalaugham||148||

sa.mcintya kaasarasuraarivadha.m ka.thora-

mutpa"syati trida"sadaityaga.ne k.rtaante|

aatmiiyasairibhavinaa"sabhiyeva ca.n.di

sa.myacchati sma na yamastvayi bhaktinamraan||149||

paadaanataastava bhavaani nakhaatmadar"sa-

bimbaadhiruu.dhatanudehatayaa prapannaa.h|

sadya.h pra.naamasuk.rtaahitavaalakhilya-

ruupaa iva "sriyamuda~njalayo bhajante||150||

phuutkaaramuktahutabhugbhujagendrahaara-

sa.msakta"s.r"nkhalapayodharakumbhabhaagaa|

"sobhaa.m bibhar.si guruni"scayayogasiddhi-

rutk.r.s.tamantraga.naratnanidhaanabhuustvam||151||

%p.665

viik.syaagrata.h "sabarak.rttapa"suupahaara-

raktaccha.taardrapi"sitaa"sana"sau.n.dataa.m te|

jaataasthi"se.savapurujjhitamaa.msadeha-

yantraa bhayaadiva viraajati revatiiyam||152||

"sobhaa.m bibharti tava nirmaladantapa"nkti-

niryanmayuukhanikurumbatayaamba vaktram|

liilaag.rhiitakavaliik.rtamaa.msakunda-

gauraasthida.n.damiva lolakaraalajihvam||153||

paadaagrako.nahatadundubhitaaranaada-

maakar.nya sa.myugamukhe tava vajrapaa.ne.h|

anyaanakaahatiparaa"nmukhataa.m jagaama

nuuna.m vipak.sarahitaa punaramba senaa||154||

anyonyayuddharabhasaahatirug.nacuu.daa-

vi.syandi"so.nitarasairiva la"nghayanti|

sa.msaktavindhyagirika.dmaramandiraagra-

bhaagaa na "saasanavidhi.m tava taamracuu.daa.h||155||

pre"nkhatkapaalakusumasragapo.dhabhogi-

haara.m bhayaanakamadhii"svari ruupametat|

ceta.h punastava dayaam.rdu saptaloka-

bhogaapavargaphalasaadhanabaddhakak.sam||156||

paadaaravindayugasa.msmara.naabhilaa.sa-

puutaatmanaa.m tava sure"svari maanavaanaam|

uts.rjya lohaniga.daa nijaruupamaa"su

maa.nikyapaadaka.taka"sriyamaa"srayante||157||

velaata.tacalanitamba"silaabhighaata-

sa.m"siiryama.navika.tormigha.taasahasra.h|

%p.666

tvaa.m dhyaayataamanudina.m plavabha"ngasetu-

mabhyeti niilama.niku.t.timataa.m payodhi.h||158||

tvatpaadayugmamani"sa.m smarataa.m karaala-

dhuumaavalii"sabalitasphuraduddhataarci.h|

vi.syandisaandramakarandah.rtaaliv.rnda-

mandaarakaananatalatvamupaiti vahni.h||159||

vi.syandamaanamadadurdinaga.n.dabitti-

bhaagaastavaamba vipine.svapi vidravanti|

stamberamaa"scara.nasa.msmara.nena si.mha-

sa.mghaataraudraravajaatabhayaa ivaaraat||160||

da.m.s.traakaraalavadanaa.h sphuradagniheti-

pi"ngordhvake"sarucayo 'ru.naraudranetraa.h|

atyantahi.msramanaso 'pi tavaanataanaa.m

nakta.mcaraa jagati gauri vahanti maittriim||161||

tvatsa.m"srayaangirinadiikuharaantaraala-

v.rtti.h sura~njitamukho na hinasti nuunam|

uddaamadaanajalaku~njarakumbhakuu.ta-

ku..taakako.tikarajakrakajo 'pi si.mha.h||162||

phuutkaaramuktadahanaa vidida"nk.savo 'pi

ro.saaru.nek.sa.narucastvayi bhaktibhaajaam|

aa"siivi.saa.h sphuritakesararuupaghora-

jihvaa vahanti vikacotpaladaamaliilaam||163||

utkhaata"saatakaravaalalataa.h karaala-

koda.n.dada.n.davisaraa vijighaa.msavo 'pi|

bandhutvametya vinataa.mstava taarayanti

kaantaaradurgapatitaandhruvamamba cauraa.h||164||

%p.667

ittha.m pramavi.sayala"nghi laghutvamukta-

maahaatmyamohitavibodhitavi.s.tapaayai|

tubhya.m nama.h pratibalaavalitaamarendra-

d.r.s.tiprasaadanak.rte nanu ca.n.dikaayai||165||

ittha.m stutestava vaya.m virataa.h sva"sakti-

"suunyatvato na bhagavatyabhilaa.sabha"ngaat|

aasvaadayantyam.rta"siikarabinduvar.sa-

mabhyeti kasya rasanaavirasaamavasthaam||166||

iti tava gu.navaadaa.h kilaasmaajjanani yadarjitamasti pu.nyajaatam|

pratisamayamiya.m tvada"nghripuujaabhiratiphalaa tvayi tena no 'stu
bhakti.h||167||

pra"samaya mahaamohaata"nka.m vidhatsva sunirmalaa.m

d.r"samanudina.m kuu.tiibhuuta.m tiraskuru kilbi.sam|

vigha.taya d.r.dhaanpaa"sagranthiinbhavavyati.sa"ngi.no

na tava viphalaa paadaambhojasm.rti.h pra.nataatmanaam||168||

ittha.m naakinikaayanirmitanutipraa~ncatprapa~nca"sruti-

prau.dhiibhuuta"subhaprasaadavi"sada"sriima.n.danaaca.n.dikaa|

saaha.mkaarahutaa"sahu.mk.rtak.rtatraasaa trilokiisadaa.m

saada.m saa ditijendradaanavagha.taa.m ninyetaraamaayudhai.h||169||

tattatkaala.m kaalaraatriprakopakruuraarambhottambhana.m varjayadbhi.h|

aasede 'nyairdainyamapraaptadaityai.h(?)"saure.h "suurairantika.m
ratnasaanau||170||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye ca.n.diistotra.m naama
saptacatvaari.m"sa.h sarga.h|

%p.690

pa~ncaa"sa.h sarga.h|

bhagne.svadhok.sajapitaamahavaasave.su

daityaadhipena sakalai.h saha lokapaalai.h|

pa~ncaak.samityabhidadhe bhagavaansaro.sa-

maasphaalya ni.s.thuramathonnatako.ticaapam||1||

pa"syaadhunaamumuragaa"sanaketumatra

bhagna.m virug.nara.naraagamito 'ndhakena|

yasya vyadhaayi.sata candramariici"subhrai.h

saadhaara.naa.m"sukabh.rta.h kakubho ya"sobhi.h||2||

daityaindramaarga.naga.naabhihatasya pa"sya

ratnaccha.taaru.nitamaatmabhuva.h "sariiram|

%p.691

nidraavimuktamadhusuudananaabhipadma-

ni.spandisaandramadhudigdhamivaadhunaapi||3||

pa"syaatataayika.thinaasthi"silaavibheda-

ku.n.thiik.rtaa"si kuli"sa.m yudhi nirjitasya|

daityai.h kare "satamakhasya bhayodayottha-

gharmaambusiktamiva sa.mtanute na teja.h||4||

daiyaashivajraka.saku.n.thataraaracakra.m

cakra.m trapaaparicayacyutaca.n.dacaryam|

vi.s.norbhayaakulatayaa vyapaliinavahni-

dhuumaayamaanamavalokaya paa.nilagnam||5||

aabaddhakopaditijaadhipabaahucakra-

cakriik.rtaatanu"saraasanabaa.napaatai.h|

bha"ngii"satai.h praka.tarandhrapariitamadhya-

maapuur.nameti vitata"sriyamarkabimbam||6||

naaraacanirdalitabimbatayai.sa bhagna-

sa"ngraamadurlalitadurdharadhairyabandha.h|

adhyaasyamaanah.rdayo hari.nena pa"sya

sa.mkraantakaataratadiiyamanaa ivendu.h||7||

pa"syaastaparvatamivraabhrakapa"kaniila-

maasaadya daanavacamuupatimetadagre|

paryaakulo 'dhikamanuu.smatayaa ra.ne 'tra

bhagna.h pratapavibhavena sahaiva bhaanu.h||8||

bibhradgadaa.m vidalitaarikapaalagurvii.m

liilaavilambitamanohara"sa"nkhapadma.h|

vyaapaaritaayudha"sato 'ndhakabaa.navar.sai-

rnaabhaati "sauririva jarjaritor 'thanaatha.h||9||

%p.692

pa"syai.sa nirjayak.rtabhruku.tiivibha"nga-

cchaayopab.r.mhitanavaa~njanapu~njavar.naam|

vaktra"sriya.m gh.titaniilapa.taa.m hriyeva

dhatte yama.h pariharanmama d.r.s.timaargam||10||

dhatte mukhe.su varu.no ripuro.savahni-

jvaalaaru.naa.m tanumasaavasamaaptakampa.h|

nityaavabaddhamakaraalayavaasalagna-

durvaaravaa.davak.r"sanu"sikhaamivaitaam||11||

uts.r.s.tadiggajagalanmadavaariga.n.da-

pi.n.diik.rtairavirala.m bhramarai.h patadbhi.h|

pa"syai.sa ki.m"sukavanabhramamohamandai-

ranviiyate 'gnirasurairvihito.smabha"nga.h||12||

saandriibhavatyamalamecakakha.dgamegha-

ghoraandhakaaranikara.h sthagitaantarik.sa.h|

sa.mtraasavihvalavalatpratipattimuu.dha-

gaa.dhaanilocchvasitadhuuma"sikhaasahasrai.h||13||

yatkiirtanaadapi nije.su niketane.su

bhiitairmarudbhirudavijyata baddhakampam|

udyacchamaanamavalokya tamaahavaagre

sa.mbhremu.saa suraga.nena yato 'pasasre||14||

tatsyandana.m sapadi codaya darpamuu.dha-

daityaadhipaabhimukhamuurjitasi.mhavaaham|

uu.smaa.nametamadhunaa vi.same.suvar.sa.m

sa.mtyaajayaami yudhi "sailamivaatra yaavat||15||

%p.693

ityuucu.si smararipau tarasaa mumoca

suuto 'ndhaka.m pratiratha.m k.rtamerukampam|

daityaadhipasya na cacaala ratho 'pi yant.r-

sa.mcodita.h kimapi bhaavi bhiyeva pa"syan||16||

vyasyannivaa"su bhuvanatritayaadhiraajya-

lak.smii.m patatramarutaatha sumeruku~njaat|

g.rdhra.h paretapatiduuta iva dhvajaagra-

madhyaasta tasya rabhasaadaru.nottamaa"gna.h||17||

sasyandire jalabh.rto bhuvanaaravinda-

ko.saprati.s.thamakarandarasaayamaanam|

saanandag.rdhrakula.sa.tpadacakravaala-

vaa~nchaavipuura.namanargalamastravar.sam||18||

kha.dgaajughuu kara.naghaa~njughuru(?)rghanaughaa

nirghaataghoragha.tanaasthitimaapa p.rthvii|

vajraabhighaataparu.sa.m pi"sitaa"sina"sca

cakrurmahaapralaya"sa.msinama.t.tahaasam||19||

dhairyaavadhiirita"subhetaraghoraruupa-

cihnasya daanavaapate.h samaraajirorvyaam|

"sa.mbho"sca d.r.s.tajayali"nganiraakulasya

vegaatsamiiyaturathaatirathau tatha tau||20||

ahraadi dundubhibhiraahananaadagu~nji

gu~njaaga.nena vidhurairmukharairabhaavi|

akvaa.ni gomukha"satai.h pa.navairaraa.ni|

tasmi.mstayoratha ra.ne prvij.rmbhamaa.ne||21||

aahanyamaanakikharaanakagomukhaadi-

vaaditragho.samukharaa.h kakubho babhuuvu.h

%p.694

daityaa"sca "sailakuharaprati"sabdadiirgha-

ghoraa traye.na(?) mumucuryudhi si.mhanaadam||22||

yodhaa yudhe k.rtadhiyo rabhasena valgu-

sa.mvaadiphalgunamaphalguphala.m vavalgu.h|

paa.nisthitaak.rpak.rpaa.nanipatapiita-

mattadvipaak.rpak.rpaa.nak.rpii.tapa.t.taa.h||23||

sa"ngraamama"ngalamupetya jagu.h sakampa-

hastaa"ngulii"sithilako.nahataa vipa~ncii.h|

"sa.mbovilokananirargalaj.rmbhamaa.na-

piinadhvajaa.h sarasamapsaraso dadhatya.h||24||

tasyaatha muurdhni madamantharitadvirepha-

pak.saanilaabhihatakampitakesaraagraa|

aanandanirbharanabha"scaracakrahasta-

muktaa papaata surapaadapapu.spav.r.s.ti.h||25||

aabhaadakhe.takha.takaamukhahastadiirgha-

raktaa"nguliinakhama.nipratibimbagarbham|

pratyuptadiiptatararatnamivocchikhaaccha-

ra"smiccha.ta.m kanakaku.n.dalamandhakasya||26||

tasmindudhuuvu.si dhanurdharadhairyabandha-

maayodhane dhanadayodhajanena saardham|

senaanakaa iva tadaa girayo vinedu-

rmaurviininaadamukhariik.rtarandhrabhaagaa.h||27||

koda.n.dako.tigha.titoragaraajamaurvii-

vellatpha.naama.niga.napratibimbagarbham|

maa.nikya"sekharamivaam.rtara"smikha.n.da-

bhii.satkirii.tagha.tita.m bibharaa.mcakaara||28||

%p.695

tasyormibha"ngavi.samonnatabaahuda.n.da-

kha.n.daandahandhanu.si daanavasindhunaathaan|

jvaalaakaraalitamukhastarasaatigaa.dha-

maurviik.rtasthitiraraajata bhogiraaja.h||29||

koda.n.dada.n.dagha.titaa.tanigaa.dhabandha-

taantena tasya vikasatpha.nacakravaalam|

naage"svare.na papire "si"siraa.h "sira.hstha-

mandaakiniijalatara"ngagha.taasamiiraa.h||30||

"suutkaaripak.samaruta.h sphuradagni"saata-

"salpaa.h "saraa.h "sa"sikalaa"nkitabaahumadhyaat|

ni"scakramurditisutaabhimukha. himaadri-

ku~njaantaraalagahanaadiva raajaha.msaa.h||31||

chaayaamayii.m vidadhato bhuvane.svakaa.n.da-

kalpaavasaanarajaniimiva tasya sa.mkhye|

aakar.nak.r.s.tavalayiik.rtacaarucaapa-

caktracyutaa bhuvanamaana"sire "saraughaa.h||32||

maurviik.rtasya kha.takaamukhapaa.nik.r.s.ta-

madhya.m krame.n pha.nina.h pha.nacakravaalam|

phuutkaarapaavaka"sikhaa dhanu.so 'tha tasya

cakriik.rtaadi.suga.naa"sca sama.m nipetu.h||33||

ruu.dhaaru.dha.m(pa.m)tadurasi sphu.takekipiccha-

pu"nkhaa.h "saraa ditijakaarmukacakramuktaa.h|

kalpadrumaa iva mahiidhrata.tiivicitra-

sa.mphullaratnakusumastabakaa nipetu.h||34||

k.rttopaviitabhujagaadhipamuurdharatna-

pu.spopakaarak.rtasa.myugavartma"sobhai.h|

%p.696

vak.sa.hsthale purariporasurendracaapa-

cakracyutai.h "sara"satai"scatura.m nipete||35||

kallolajaalakalilaa vivalatkapaala-

kuurmodaraa.h "sirasi tasya "saraa"srayaa"sai.h|

mandaakiniijalarayaa.h papire patadbhi-

rahnaaya sindhava iva pralayaarkapaadai.h||36||

sa.mdhaasyamaanak.rtamaaga.nasa.mdhiyoga-

cakriibhavanma.ni"saraasanabaahujaala.h|

daityaadhipa.h sphuradaneka"sa"sa"nkakha.n.da-

maata.n.dama.n.dala ivaambaramaarga aasiit||37||

manye ca tasya valayiik.rtakaarmukasya

sa"ngraamakarma.thaka.thorakaraalavaaho.h|

praagaatataayip.rtanaasubhirbhyapaati-

pa"scaanni"saatatar"salyamukhairvipaa.thai.h||38||

aabaddhakopaditijaadhipabaahuda.n.da-

madhyaanniriiyuratha sa.myugavartma baa.naa.h|

sa.mhaaramaarutaparahatasindhuviici-

cakraadivojjvalitavahnimukhaa bhuja.mgaa.h||39||

ni.s.thyuutatiivra"sikhina.h "sitika.n.n.thamaulii-

maalaakapaala"sakale.su ni"saata"salyaa.h|

ni.speturarkakira.naa iva karka"se.su

kailaasa"saila"sikhare.su suraaribaa.naa.h||40||

tatpaatanirdalitamaulikapaalapa.t.ta-

dhuumaccha.taamalitamaulikapaalapa.t.ta-

dhuumaccha.taamalikalocanamaavi"santiim|

sevaavicak.sa.na iva "svasitairniraasa

kar.naavata.msabhujaga.h "sa"sikha.n.damaule.h||41||

%p.697

uddaamadaahaparivartitajihmako.ti-

rutta.msacandrakalikaa "sirasi smaraare.h|

daityaadhiraajavi"sikhaagni"sikhaasahasra-

niryatsudhaasrutirabhuutsavi"se.satanvii||42||

tasyaahave vika.tapicchakalaapabhaara-

"sa"nkucchalasphu.titacandrakikha.n.dyamaanaa.h|

uddaamakopaditijaadhipacaapacakra-

muktaa.h "saraa vi.sadharaa iva sa.mnipetu.h||43||

abhyaapatanmuditakhecaracakravaala-

saamaajikastimitalocanacakrad.r.s.ta.h|

daityaadhipo 'dbhuutavidhaayi vij.rmbhamaa.na-

vi"sli.s.tasa.mdhi.dima.dambaracaara.no 'bhuut||44||

aanemu.so vijahataa dadhu.sa"sca darpa-

maanighnataa juhuvu.so 'bhimukha.m yaataaraat|

tenaakhilaa yudhi parasparamuuyire 'tha

gaa.dha.m "sarairda"sadi"so d.r.dhacaapamuktai.h||45||

aakar.naku.n.dalitakarka'sakaalada.n.da-

cakraayamaa.nama.nikaamukanirgatena|

baa.nena vak.sasi jaghaana m.rgaa"nkamauli-

maabaddhamatsaramathaavasare 'suraari.h||46||

devo 'pi daanavapate.h p.rthujatrusiimni

ti.s.thetyudiirya "saraghaataviv.rddhamanyu.h|

pre"nkhanmukhaagra"sihina.m nicakhaana baa.na-

mutsa.mkhyasa.mkhyak.rtapu"nkhatayorupu"nkham||47||

taavuttarottaraduruttarataaratamya-

taamyaddiinaak.r"sak.r"saanupariitabaa.nau|

%p.698

sa"ngraamavartmani paraspararandhralaabha-

bandhaabhisa.mdhi ciramakramataamavandhyam||48||

vak.so 'ndhakasya nijaghaana ghanaaghanatvi-

.dii"sasta.dinnibi.daca.n.daka.daarakaa.n.dai.h|

kuulaadrisaanuka.taka.m vika.aistara"nga-

bha"ngai.h savaa.dva"sikhairiva kuurmaketu.h||49||

pre"Nkhacchikhaa vi"sikhasa.mhatirandhakena

muktaa tata.h "sirasi "suulabh.rta.h "saraaro.h|

cuulaavacuulapha.niphuutk.rtivahniheti-

sa.mplu.s.tapak.satipu.taa vi.sama.m nyapaptat||50||

kar.naavata.msitapha.nisphuritasphuli"nga-

phuutkaaravahnitapanaatapadagdhapak.sa.h|

vyomna.h patanditisutaadhipa"sailamuurdhni

sa.mpaativibhramamadhatta v.r.saa"nkabaa.na.h||51||

vistaari"salyamukhanirgatarohida"sva-

"saariik.rtaambaratalaa bhayamadadhaanaa.h|

taccaapama.n.dalavini.spatitaa.h prasasru-

rulkaapi"saacanicayaa iva dik.su baa.naa.h||52||

duura.m daridrihi dare.na vidaarayaadrii-

ndarpoddhataa~njahi jahiiti naraanaraatiin|

ityaaharnpravijahaara sakar.najaaha-

raktaantanetrayugalo vijahau ca khedam||53||

gu~njadgu.naavirala"sabdavimi"sragaa.dha-

maurviiviraavamukharo 'tha "siliimukhaugha.h|

duuraada"si"sriyadivaambaracaaricakra-

maanandamasya survairivadhaahita.m sa.h||54||

%p.699

vaktraam.rtaa.m"suparive.sap.r.satkapii.tha-

ni.s.thyuutani.s.thuravipaa.havijarjaraa.msa.h|

yodhaanmucoca ra.namuurdhni.m mumuur.su.so 'tha

randhrena jaatu ripu.su praharanti dhiiraa.h||55||

tatpattribhi.h suraripo.h "sakaliik.rtaanaa-

maakaa"sa eva kaladhaut"siliimukhaanaam|

reju.h patatpracuracuur.naparaagadigdha-

baalaarkara"smi"sabalaa iva "sailakuu.taa.h||56||

sa"ngraamana.takavilokanakautukaatta-

sa.mcaarakhecarasahasravimaanapa"nktii.h|

uurdhva.mtaraa.m tara.nimaargarudha.h praca.n.da-

koda.n.danirgata"saraamanayatsmaraare.h(?)||57||

taccaapanirgatanirargalamaarga.naugha-

pak.saanilaahativijarjaritaabhramaasiit|

vyapaaryamaa.navividhaayudhaghaataruu.dha-

gaa.dhaasitavra.naki.naa"nkamivaantarik.sam||58||

aapiiyata sthagitabhaaskarabimbabiija-

ko.sairnavaatapamadhusphu.tapattra"sobhai.h|

jyaaghos.agiitimukharairbhuvananaaravinda-

garbhaaspada.m sapadi daitya"siliimukhaughai.h||59||

vistaarya caapamatha visphuradagniheti

ni.h"sa"nkahu.mk.rti nidhaanamaha.mk.rtiinaam|

daityaadhipa.h ku.tilitabhruku.tiivibha"nga-

bhaasvallalaa.ta iti dhuuja.timaababhaa.se||60||

ti.s.thaadhunaa kva nu ba.to mama d.r.s.timaargaa-

dgantaasi pu.spavi"sikho 'smi na mandaviirya.h|

%p.700

kaalo 'thavaa na k.rpa.na.h k.rmikii.tajantu-

jiivaapahaaracaturo na gajaasuro vaa||61||

anyaa hi n.rttarabhasotthitadattataala-

vetaalamaalitatalaa pit.rmandirorvii|

sa"ngraamabhuumiraparaa bha.taca.n.dacakra-

dorda.n.dadarpanika.sopalapa.t.tikaa'srii.h||62||

ityuucivaannirabhinatsmayamaana eva

ta.m pa~ncabhirjvalitavahni"sikhai.h p.r.satkai.h|

ki.mcittadiiyavi"sikhaa"sanipaatabhinna-

vak.sa"scacaala ca "s"saa"nkakalaavacuula.h||63||

tasminmanaakcalati .sa.nmukhadattad.r.s.ti-

d.r.s.taartile"sasadapatrapalambavaktre|

aamardakastvaritamandhakamabhyadhaava-

dutpaa.titasthagitabhaanusumerukuu.ta.h||64||

daityaadhipastamatha sa.mmukhamaapatanta-

maalokya kopaviva"so vi"sikhairarautsiit|

taccodita.m "sikharamucchikharatnasaara-

masyaabhinattilatulaamadhiruu.dhamanyai.h||65||

tasmai rathaa'ngamakiranmurajinmahaaji-

helo halii haritasaptisuta"sca da.n.dam|

sa.mstabhya taanatha "sarai.h sa sahasrasa.mkhyai.h

sa.mkhye jaghaana laghu pa~ncabhirindumaulim||66||

kodan.dada.n.da"sikharasthaphalaasahasra-

phuutkaaravahnika.nataarakitaantarik.sam|

ciccheda vaasukigu.na.m kirata.h p.r.satkaa-

naasaadya randhramatha tasya "sarai.h suraari.h||67||

%p.701

pratuptadiiptama.nidiidhiticakravaala-

sa.mkiiryamaa.navika.tonnatako.tida.n.dam|

vicchinnapannagagu.na.m dhanurindumaule-

rindraayudha"sriyamadiidharadantarik.se||68||

sa cchinnavaasukigu.no jayalaabhali"nga-

maali"ngitaambara"sikhaagra"sikhaasphuli"ngam|

jagraaha kopaku.tilabhruku.tiivibha"nga-

pi"ngek.sa.naananaduriik.syavapustri"suulam||69||

ni.h"se.salokakavalagraha.naaya valga-

daalolahetirasanastarasotpati.syan|

tasyaabhivaadayitumaurvamivaagnimaa"su

hu.mkaaravahnirudadhau jhagiti nyapaptat||70||

tenaatha "sa.mkarakarabhramitena tuur.na-

mak.su.n.nameva ghanavartmani gharmara"sme.h|

aabadhyata trigunamaa"su viv.rttilola-

"saakhaatrayaanala"sikhaaparive.sacakram||71||

aak.r.s.ta"saila"sikhara.m taraliik.rtaarka-

candra.m samudrasalilaplutanaakamaargam|

pu~njiik.rto.d.du dalitak.sitipii.thap.r.s.tha-

maasiidanubhrama.nalolamamu.sya bimbam||72||

"suulaagnitaapadalitopalamuulasa.mdhi-

bhaagaani bhagnata.takalpataruu.ni tuur.nam|

peturvimuktivika.tiik.rtaduurad.r"sya-

p.r.s.thaprati.s.thitanabhaa.msi "siraa.msi mero.h||73||

tasmi.m"sca dhuurja.tikarabhramite vidhuuta-

sindhurmisa.mhatipariplutanaakap.r.s.the|

%p.702

pusphora taddahanapiivaravisphuli"nga-

vi"sli.s.tabhedamahimaa.m"sumariicibimbam||74||

uuhu.h pinaaka"sikhaataapaviliiyamaana-

vistiir.nakaa~ncana"silaa"sikharaprav.rttaa.h|

ratnopalaskhalanabhinnajalaa.h sumero.h

kuula.mka.saa.h ka.takabhuumi.su nirjhari.nya.h||75||

"saakhaantaraalaparivartavilolavahni-

jvaalaakalaapavika.taa~njalibhistadaaniim|

tenodapiiyata paribhrama.naanubandha-

sa.mjaatadurdharada"seva surasravantii||76||

jvaalaakalaapakavaliik.rtasaptasindhu.m

taapasphuradvika.ta.taa.mk.rti "sailakuu.tam|

ca.n.daalikajvalanamuurjitamutsasarja

sa.mvartakaala iva vaktratalena "sa.mbhu.h||77||

tenaandhakasya vika.tonnatacaapacakra-

muktaa.h "saraa.h sthagitadikta.tamaapatanta.h|

nirdehire jara.thaheti"satai.h sarii.dha-

maurvaagnineva makaraakaraviicibha"ngaa.h||78||

ta.m "suula"saktimusalaa"sanipa.t.ti"saasi-

pa.t.tairnihatya purajidditija.m jughora|

ghoraastrav.r.s.tibhirarthaadidadandhako 'pi

tasminpuna.h sa vav.rdhe savi"se.samagni.h||79|

koda.n.dama.n.dalavinirgatamasya baa.na-

jaala.m yudhi prasabhamindudharo nihatya|

vegaadratha.m prati sasaara tamaajaghaana

daityaadhipo 'pi gadayaa guru"suulahastam||80||

%p.703

daityaadhiperigadaadalitottamaa"nga-

vi.spandisaandrarudhirok.sitadanturaarci.h|

jajvaala dhurja.timukhaagniruvo.sa caatha

tatsyandana.m saturagadhvajasuutacakram||81||

kapi"sitada"sadigbhirvahninaa heticakrai-

stripura iva tadaanii.m syandane tena dagdhe|

"si"sirakarakirii.ta.m daityanaatho jigh.rk.su.h

sarabhasamatha darpaadutpapaataantarik.sam||82||

smitavikasitaga.n.dabhittibhaagastamabhimukha.m guruvegamaapatantam|

samamabhinada"se.sadaityakaantaajanah.rdayaistri"sikhena
"suulapaa.ni.h||83||

tadvak.sa.h sphuritak.r"saanu"suulako.ti.m
jhaa.mkaaraaravabadhiriik.rtaantarik.sam|

sasyande rudhiramakaari yena
sa.mdhyaataamraa.m"succhuritamivaabhracakravaalam||84||

ditijarudhiradhaaraasikta"suulaa"sribhaaga-

jvalanajanitadhuuma"syaamala.m suuryabimbam|

vigalitaruci.ta"nkaaghaatassa.msaktamuula-

k.satajamiva tadaaniimantarik.se ruroca||85||

sasyande
tri"sikhavidaaritaatsuraareryadvak.sa.hka.takata.taadas.rkcha.taambha.h|

vi"sve.saamakuruta tatprataapavahniplu.s.taanaamapi jagataa.m tadeva
"saantim||86||

tri"sikhamukhavibhedaada~njanak.sodapu~nja-

cchaviravanimamu~ncadvyomasiimnyardyamaana.h(?)|

gaganabhuvi sa evaalokyataaraatisainyai-

rditisutakulalak.smiisa.mk.sayotpaatamegha.h||87||

tadvak.sa.h ka.takadas.r"nnipatita.m saandra.m kapaalodare

piitvaa tatpari.naamapaa.talamivaataamra.m vapurbibhratii|

caamu.n.daa"nguliko.tibhaagamalanaattadviiryabiijaa"nkuraa-

nacchinnaakhilasa.mtatiinsarabhasa.m cakre praticchandakaan||88||

%p.704

tri"sikhadahanajvaalaataapakvathadbahalaas.rja.h

sapadi vapu.sastasyaa"se.saatk.rtaadatha bhasmasaat|

stimitanayanavraataird.r.s.ta.m suraasurama.n.dalai.h

"sa"sidharakalaamaulerjyoti.h "sariramathaavi"sat||89||

graasiik.rtarditasuraasuracakravaala-

sa"ngraamasaagaragataandhakakaalakuu.ta.h|

nirdhuutacaamaramarutpariviijitaa.msa-

pii.the dide"sa haraye 'tha sa raajyalak.smiim||90||

unmuulitaakhilavipak.saga.naasu tuur.na-

masyaaj~nayaa pura ivaamaralokapaalaa.h|

dik.su kramaadatha yathaayathameva gupti-

heto.h sthiti.m pramadaphullad.r"so babandhu.h||91||

nipatitamarisainyaabhyaahata.m sa.myugorvya.m

nijakaraparimar"saanni.sprahaaravra.na.m sa.h|

"sa"si"sakalakirii.tasyandamaanaam.rtaambha.h

srutik.rtapari.seka.m jiivayaamaasa sainyam||92||

di"si di"si makarandasyandamaadyaddvirephaa.h

surabhitaghanamaargaa.h pu.spav.r.s.tii.h kiranta.h|

pratinavamukharaagaanekavaaditragho.saa-

stamahitavadhatu.s.taastu.s.tuvu.h siddhasaadhyaa.h||93|

jaguramarataru.nyo ma"ngala.m taaramandra-

kramataralitahaarotkampipiinastanaagraa.h|

aviratavividhabhruubha"ngasa.mlak.syamaa.na-

sphu.tataragurucetovaasanaa naakamaarge||94||

%p.705

trida"saga.napatii.mstaanvi"slathanmauliratna-

pra.natinata"siraskaansa.myuge d.r.s.tabhaktiin|

abhimatavaralaabhai.h so 'tha sa.mbhaavya devyaa

saha sukhamanubhaavaatsvaa.m puriimadhyati.s.that||95||

iti "sriibaalab.rhaspatyanujiivino vaagii"svaraa"nkasya
vidyaadhipatyaparanaamno mahaakave raajaanaka"sriiratnaakarasya k.rtau
ratnaa"nke haravijaye mahaakaavye devadevaprati.s.thaapana.m naama
pa~ncaa"sa.h sarga.h|

samaapto' ya.m grantha.h|

(ranthakartu.h pra"sasti.h|)

"sriidurgadattanijava.m"sahimaadrisanu-

ga"ngaahradaa"srayasutaam.rtabhaanusuunu.h|

ratnaakaro lalitabandhamida.m vyadhatta

candraardhacuulacaritaa"srayacaaru kaavyam||1||

sa kila kavirevamuktavaan-

lalitamadhuraa.h saala.mkaaraa.h prasaadamanoramaa

vika.tayamaka"sle.soddhaaraprabandhanirargalaa.h|

asad.r"sagatii"scitre maarge mamodgirato giro

na khalu n.rpate ceto vaacaspaterapi "sa"nkate||2||

saandraanandaam.rtarasaparispandani.hsyandiniinaa-

masmadvaacaamati"sayaju.saa.m vastutattvaabhidhaane|

pru.dhajyotsnaadhavalavikasaddigvadhuukar.napuura-

brahmastambhastabakaya"sasaa.m ko 'pi .taa"nkaara.ta"nka.h||3||

dhaaraakaavyaprabandhapra.nihitaparama.h "srotrapeyaa kaviinaa.m

bhaa.saa.sa.tke 'pi yasya kvacidapi na gataa bhaaratii bhaaravattvam|

%p.706

praaptaj~neyaavasaanasphuradamalatarapraaptibhaj~naanasa.mpa-

tso 'ha.m ratnaakaraste sadasi k.rtapada.h k.smaapa
vaagii"svaraa"nka.h||4||

yasyodaye 'ndhatamasa.m dadhato (dahato) vi"suddhi-

raavirbhavatyani"sameva jalaa"sayaanaam|

tadgrastavaa"nmayasamudramavehi raaja-

nratnaakara.m ravimathainamagastyamaurvam||5||

d.rbdha.m satpraj~nakairyanna jagati kavibhirvastu tannaasti ki.mci-

tk.su.n.ne k.su.n.natvacintaa gahanavi.sayataa tasya duuraastu taavat|

tanmandaabhipragalbhaprasaragurugiraamagra.niirbaa.na eko

raajanratnaakara"sca jvalanavadavanau jaajvaliiti dvitiiya.h||6||

haravijayamahaakave.h pratij~naa.m "s.r.nuta k.rtapra.nayo mama prabandhe|

api "si"surakavi.h kavi.h prabhaavaadbhavati kavi"sca mahaakavi.h
krame.na||7||

....."srii 6 gururaaja..............

???
